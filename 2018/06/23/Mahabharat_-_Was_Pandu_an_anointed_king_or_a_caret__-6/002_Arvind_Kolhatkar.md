+++
title = "002 Arvind_Kolhatkar"

+++
[[Arvind_Kolhatkar	2018-06-24, 03:41:59 [Source](https://groups.google.com/g/samskrita/c/-6vWueiNsPg)]]



Upon getting a hint in a blog, I myself found the answer in Udyogaparva, Adhyaya 147. It appears that anyone with a disability was not approved for kingship. (हीनाङ्गं पृथिवीपालं नाभिनन्दन्ति देवताः). Dhritarashtra illustrates this with the example of Devaapi, the eldest brother of Shantanu, grandfather of Dhritarashtra. Devaapi suffered from a skin disease and was held unfit to rule. The same happened to Dhritarashtrahimself and he was passed over, making Pandu the rightful king.

  

05147014a तथैव सर्वधर्मज्ञः पितुर्मम पितामहः

05147014c प्रतीपः पृथिवीपालस्त्रिषु लोकेषु विश्रुतः

05147015a तस्य पार्थिवसिंहस्य राज्यं धर्मेण शासतः

05147015c त्रयः प्रजज्ञिरे पुत्रा देवकल्पा यशस्विनः

05147016a देवापिरभवज्ज्येष्ठो बाह्लीकस्तदनन्तरम्

05147016c तृतीयः शंतनुस्तात धृतिमान्मे पितामहः

05147017a देवापिस्तु महातेजास्त्वग्दोषी राजसत्तमः

05147017c धार्मिकः सत्यवादी च पितुः शुश्रूषणे रतः

05147018a पौरजानपदानां च संमतः साधुसत्कृतः

05147018c सर्वेषां बालवृद्धानां देवापिर्हृदयंगमः

05147019a प्राज्ञश्च सत्यसंधश्च सर्वभूतहिते रतः

05147019c वर्तमानः पितुः शास्त्रे ब्राह्मणानां तथैव च

05147020a बाह्लीकस्य प्रियो भ्राता शंतनोश्च महात्मनः

05147020c सौभ्रात्रं च परं तेषां सहितानां महात्मनाम्

05147021a अथ कालस्य पर्याये वृद्धो नृपतिसत्तमः

05147021c संभारानभिषेकार्थं कारयामास शास्त्रतः

05147021e मङ्गलानि च सर्वाणि कारयामास चाभिभूः

05147022a तं ब्राह्मणाश्च वृद्धाश्च पौरजानपदैः सह

05147022c सर्वे निवारयामासुर्देवापेरभिषेचनम्

05147023a स तच्छ्रुत्वा तु नृपतिरभिषेकनिवारणम्

05147023c अश्रुकण्ठोऽभवद्राजा पर्यशोचत चात्मजम्

05147024a एवं वदान्यो धर्मज्ञः सत्यसंधश्च सोऽभवत्

05147024c प्रियः प्रजानामपि संस्त्वग्दोषेण प्रदूषितः

05147025a हीनाङ्गं पृथिवीपालं नाभिनन्दन्ति देवताः

05147025c इति कृत्वा नृपश्रेष्ठं प्रत्यषेधन्द्विजर्षभाः

05147026a ततः प्रव्यथितात्मासौ पुत्रशोकसमन्वितः

05147026c ममार तं मृतं दृष्ट्वा देवापिः संश्रितो वनम्

05147027a बाह्लीको मातुलकुले त्यक्त्वा राज्यं व्यवस्थितः

05147027c पितृभ्रातॄन्परित्यज्य प्राप्तवान्पुरमृद्धिमत्

05147028a बाह्लीकेन त्वनुज्ञातः शंतनुर्लोकविश्रुतः

05147028c पितर्युपरते राजन्राजा राज्यमकारयत्

05147029a तथैवाहं मतिमता परिचिन्त्येह पाण्डुना

05147029c ज्येष्ठः प्रभ्रंशितो राज्याद्धीनाङ्ग इति भारत

05147030a पाण्डुस्तु राज्यं संप्राप्तः कनीयानपि सन्नृपः

05147030c विनाशे तस्य पुत्राणामिदं राज्यमरिंदम

05147030e मय्यभागिनि राज्याय कथं त्वं राज्यमिच्छसि

  

Arvind Kolhatkar.

