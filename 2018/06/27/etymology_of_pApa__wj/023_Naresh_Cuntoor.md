+++
title = "023 Naresh Cuntoor"

+++
[[Naresh Cuntoor	2018-06-29, 06:25:17 [Source](https://groups.google.com/g/samskrita/c/wjCQVxCQ1p0)]]



आर्य, भवत्पत्रे विद्यमानानां प्रश्नचिह्नानां कारणं न जाने । नयति (=प्रापयति) शुभम् इति नेपः (=पुरोहितः) इति पूर्वस्मिन् पत्रे दत्तम् एव । कल्पद्रुमे इति मया वक्तव्यम् आसीत् - न तत् स्वकपोलकल्पितम् ।  

तथा अन्येषाम् अपि ।  

  

अप्यप्रत्ययः कल्पद्रुमे च वाचस्पत्ये च अमरसुधायां च? कोषवाक्यानाम् आदाने अतिशङ्कप्रसङ्गोऽयमिति मम भाति । एतानि सर्वाणि कोषविवरणानि अपास्य चिन्त्येषु प्रयोगेषु कुतश्च साहसः ?  

  

पा + पः - अपादाने, पापम् । अत्र "प"प्रत्ययः अपादानार्थे इति आप्टे ।  

तथैव -  

नी + पः - कर्मार्थे, नेपः । (कोषे तथा न दत्तं, परन्तु "नयति शुभम् इति नेपः" इति पश्यन् कर्मार्थे इति तर्कयामि )

विष् + पः - कर्त्रर्थे (अथवा भावार्थे?), वेष्पः । (पुनः, ऊहे)

  

"च्युवः किच्च" इति सूत्रेण च्युपः (=मुखम्) इति निषपन्नम् । "च्यवन्ते भाषन्ते अनेन इति च्युपः" (च्यु + प + कित् ) । अत्र पः करणार्थे इति मन्ये ।  

  

एवं "प:" अपादानार्थे च कर्मार्थे च कर्त्रर्थे च करणार्थे च इति ऊहे । अन्येष्वपि अर्थेषु भवेत् ।  

  

चिन्तनेऽस्मिन् सत्सु दोषेषु भट्टादयः परिष्कुर्युः ।  

  

यथा षष्ठीविभक्तिः कामधेनुरिति कथ्यते, मन्ये उणादयोऽपि तथेति !  

  

नरेशः  



