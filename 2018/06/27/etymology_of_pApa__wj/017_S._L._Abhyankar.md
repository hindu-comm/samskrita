+++
title = "017 S. L. Abhyankar"

+++
[[S. L. Abhyankar	2018-06-28, 08:48:49 [Source](https://groups.google.com/g/samskrita/c/wjCQVxCQ1p0)]]



यस्मात् आत्मना आत्मा रक्षणीयः तत्पापम् एषा पापस्य व्याख्या भवति न तु व्युत्पत्तिः \|

पाप-शब्दे यो धातुः यः उपसर्गःतयोः पाप-शब्दः कथं व्युत्पद्यते सा व्युत्पत्तिः इति मे मतिः \|

अत एव पूर्वमेव ममानुमानं प्रस्तुतमासीत् पा+अप => पापम् \| पा = पाति \| कः पाति ? ईश्वरः पाति \| तस्य **पा**लनात् **अप**नीयते येन तत् **पाप**म् \|

"आत्मना आत्मानम्" एतत् सर्वम् व्याख्यायां भवेत् न व्युत्पत्तौ \|

"आत्मना आत्मानम्"इत्युक्त्वा विषयान्तरमभवत् \| व्युत्पत्तिविषयः व्याख्याविषयोऽभवत्इति मे मतिः\|  

आपटे-महाभागानां शब्दकोशात् (पाति रक्षत्यस्मादात्मानम्) इति यत् व्युत्पत्तिवत् उद्धृतम् तत्तु व्याख्या न तु व्युत्पत्तिः \|

तेनैव विवादः समुत्पन्नः खलु ?

व्युत्पत्तिरपितत्रैव अस्त्येव "पा-अपादाने प; Uṇ.3.23" इति \|

पा-अपादाने = पालना**त्** अप \| यतःअपादाने पञ्चमी, "पा-अपादाने"इत्युक्तेपालना**त्** \|

उणादिसूत्रम् 3'23 "पानीविषिभ्यः पः" इति \| \<<https://sa.wikisource.org/wiki/%E0%A4%89%E0%A4%A3%E0%A4%BE%E0%A4%A6%E0%A4%BF%E0%A4%B8%E0%A5%82%E0%A4%A4%E0%A5%8D%E0%A4%B0%E0%A4%BE%E0%A4%A3%E0%A4%BF#%E0%A4%A4%E0%A5%83%E0%A4%A4%E0%A5%80%E0%A4%AF%E0%A4%83_%E0%A4%AA%E0%A4%BE%E0%A4%A6%E0%A4%83>\> इत्यत्र प्रापणीयेसूत्रे तस्य विवरणेऽपि"अपादान"-विषयः तु न दृश्यते (?) \| तत्रैवास्ति "पातिरक्षत्यस्मादात्मानम्" इयं व्याख्या अपि \|

प्रायः आपटे-महाभागानां शब्दकोशे "पातिरक्षत्यस्मादात्मानम्" इति यदुक्तं तत् सूत्रस्य विवरणे स्थितायाःव्याख्यायाः उद्धृतम् \| "पा-अपादाने प" इति यदुक्तं तत् स्वीया व्युत्पत्तिः प्रायः \|

