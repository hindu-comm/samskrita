+++
title = "009 Hnbhat B.R."

+++
[[Hnbhat B.R.	2018-10-02, 06:09:03 [Source](https://groups.google.com/g/samskrita/c/X08KPhvJm4g)]]



Here is the description from Shabdakalpadruma:

  

**हयग्रीवः**, पुं, (हयस्य ग्रीवा इव ग्रीवा यस्य ।)

मधुकटभहृतवेदोद्धारार्थं विष्णारवतारविशेषः ।

तस्य रूपं यथा, --

“सुनासिकेन कायेन भूत्वा चन्द्रप्रभस्तदा ।

कृत्वा हयशिरः शुभ्रं वेदानामालयं प्रभुः ॥

तस्य मूर्द्धा समभवत् द्यौः सनक्षत्रतारका ।

केशाश्चास्याभवद्दीर्घा रवेरंशुसमप्रभाः ॥

कर्णावाकाशपाताले ललाटं भूतधारिणी ।

गङ्गा सरस्वती श्रोण्यौ भ्रुवावास्तां महोदधी ॥

चक्षुषी सोमसूर्य्यौ ते नासा सन्ध्या पुनः स्मृता ।

प्रणवस्त्वथ संस्कारो विद्युज्जिह्वा च निर्म्मिता ॥

दन्ताश्च पितरो राजन् सोमपा इति विश्रुताः ।

गोलोको ब्रह्मलोकश्च ओष्ठावास्तां महात्मनः ॥

ग्रीवा चास्याभवद्राजन् कालरात्रिर्गुणोत्तरा ।

एतद्धयशिरः कृत्वा नानामूर्त्तिभिरावृतम् ॥”

इति महाभारतम् ॥ \* ॥

(हवग्रीवदैत्यवधार्थमेव भगवान् हयग्रीवमूर्त्ति-

रभवत् । इति देवीभागवतमतम् ॥ अस्य

विवरणन्तु तत्रैव १ स्कन्धे ५ अध्याये द्रष्टव्यम् ।)

विष्णुवध्यदैत्यविशेषः । इति हेमचन्द्रः ॥ स च

कल्पान्ते ब्रह्माणि प्रसुप्ते वेदं हृतवान् । तद्वेदो-

द्धारणार्थं विष्णुना मत्स्यावतारेण स हतः ।

इति केचित् ॥ \* ॥ आप च ।

“वृद्धगङ्गाजलस्यान्तन्तीरे ब्रह्मसुतस्य च ।

विश्वनाथाह्वयो देवः शिवलिङ्गममन्वितः ।

विश्वदेवी महादेवी योनिमण्डलरूपिणी ॥

हयग्रीवेण युयुधे तत्र देवो जगत्पतिः ।

हयग्रीवं यत्र हत्वा मणिकूटं तथागमत् ॥”

इति कालिकापुराणे ८२ अध्यायः ॥

  

**हयग्रीवा**, स्त्री, दुर्गा । यथा, --

“नारसिंही हयग्रीवा हिरण्याक्षविनाशिनी ।”

इति तस्याः सहस्रनामस्तोत्रम् ॥

  

Also under Hayashirsha:

  

**हयशीर्षः**, पुं, (हयस्य शीर्षं यस्य ।)

विष्णुः । यथा, --

“ततो जगाम हृष्टोऽब्धौ द्रष्टुं वाजिमुखं

प्रभुम् ।

तत्र देवह्रदे स्नात्वा तर्पयित्वा पितॄन् सुरान् ।

संपूज्य हयशीर्षञ्च जगाम गजसाह्वयम् ॥”

इति वामनपुराणे ७१ अध्यायः ॥

  

  



