+++
title = "000 K.N.RAMESH"

+++
[[K.N.RAMESH	2018-07-02, 19:43:57 [Source](https://groups.google.com/g/samskrita/c/3WJs7M0AqRM)]]



Many thanks to Sri.S.L.Abhyankar ji for proof reading this.  
  

Courtesy: Smt.मानसी दीक्षित

  

नमः सभायै।

  

प्रस्तावविषय: नामजपमहिमा।

  

रामनाम्नैव महासागरे शिला अतरन्। इति प्रसिद्धम्। दस्युः वाल्याधीवरो$पि रामनामजपेन ऋषिवाल्मीकिरूपेण पर्यवर्तत। तथा तेन आर्षकाव्यस्य रामायणस्य रचना कृता । एष नामजपमहिमा। न केवलं रामनाम अपितु *किमपि* ईश्वररूपनामैव भवसागरतरणिः। ईश्वरस्तु निर्गुणो निराकार उपाधिरहितश्च। नामजपः प्रायः चित्तवृत्तिनिरोधस्यईश्वरप्रणिधानस्य च सरलतमं साधनम् \| प्रतिमारूपेण ईश्वरस्य विविधाः प्रतिमाः दरीदृश्यन्ते । सुगुणोपासनया निर्गुणं प्रति गन्तव्यपथि नामसाधना महत्त्वपूर्णं साधनम्। स*र्वे*भ्यः सुलभं साधनमेतत्। केवलं तत्र सातत्यमावश्यकम्। संसारीजनेभ्यः नियतकर्मणा सह नामजपस्य विधानमस्ति। तेन नामानुसंधानस्य अभ्यासो भवति। कार्यमपि एकाग्रतया संपन्नं भवति। महाराष्ट्रस्य वारकरीसंप्रदायस्य मूलाधारो नामजपः। सर्वे सन्तसज्जना: नाममाहात्म्यं वदन्ति। सर्वेषु धर्मेषु नामजपस्य महत्त्वं वर्तते। पध्दत्यां यदाकदा भिन्नता दृश्यते। परं जपसाधनं मालैव।

  वाचिक,मानसिक तथा च उपांशु एते त्रयः जपप्रकाराः।तेषु उपांशु-जपः श्रेष्ठः। नामानुसंधानेन शनैः शनैः ईश्वरानुसंधानं जायते।

 गुरुमंत्ररूपेण प्राप्तेन नामजपेन चित्तं शान्तायते। शांतचित्तं स्थिरसुखीजीवनस्य कुञ्चिका। मानवजीवनस्य एकमेव लक्ष्यं स्वस्वरूपसाक्षात्कारेण परब्रह्मप्राप्तिः। नैव एकस्मिन् जन्मनि तत् प्राप्यते। जन्मजन्मान्तरस्य पुण्यसुकृतेन शक्यमेतत्। पुण्यासंचयाय नामजप: रामबाण*रू*पेण उपयुज्यते चेत् ईश्वरदर्शनं अस्मिन् जन्मन्येव शक्यमिति साक्षात्कारिभिः प्रतिपादितम्। नियम एव ईशचरणयोः संपूर्णसमर्पणं, गुरुवचने महती श्रध्दा तथा च मनसि प्राणिमात्राणां प्रति प्रेम। प्रेम्ना तु विश्वं वशीभवति। विश्वनिर्माता अपि प्रेममयसमर्पितभक्तस्य प्रतीक्षारतः। 

  

राकारोच्चारमात्रेण मुखान्निर्याति पातकम् \|

पुन: प्रवेशसन्देहे मकारस्तत् कपाटवत् \|\|

