+++
title = "000 K.N.RAMESH"

+++
[[K.N.RAMESH	2018-07-05, 16:23:36 [Source](https://groups.google.com/g/samskrita/c/2ChFVi0xwjE)]]



सतिसप्तमी।

  

     सति सप्तमी अथवा भावलक्षणसप्तमी इति कश्चन विशेषप्रयोगः अपि अस्ति । एकस्य कर्तुः , कर्मणः वा क्रियाकालः अन्यक्रियायाः कालं बोधयति चेत् तत्र सप्तमीविभक्तिः कर्तृपदे भवति । एवं कर्मणि प्रयोगः चेत् कर्मपदे सप्तमी विभक्तिः भवति । कर्तृविशेषणेsपि सप्तमी विभक्तिः भवति । 'रामे वनं गते दशरथः दुःखितः' इत्यत्र रामस्य वनगमनकालेन दशरथस्य दुःखकालः सूचितः । तदा कर्तृपदस्य रामशब्दस्य तस्य विशेषणस्य गत शब्दस्यापि सप्तमीविभक्तौ प्रयोगः ।

  

१ .   \*व्याघ्रे\* नगरं \*प्रविष्टे\* जनाः भीताः अभवन् ।

  

२ .   \*अलङ्कृतेषु\* \*गजेषु\* \*आगतेषु\* शिशवः अतुष्यन् ।

  

३ .   \*बालकयोः\* उद्यानं \*प्रविष्टयोः\* सुहृदः आगच्छन् ।

  

४ .   \*सचिवेषु\* \*समागतेषु\* जनाः हस्तताडनम् अकुर्वन् ।

  

५ .   \*बिडाले\* \*आगते\* शुकः पञ्चरं प्राविशत् ।

  

६ .   \*निर्वाचने\* \*आसन्ने\* जनाः उत्सुकाः जाताः ।

—गणान्तरादुपलब्धम्।

