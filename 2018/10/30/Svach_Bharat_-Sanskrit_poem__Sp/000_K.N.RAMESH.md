+++
title = "000 K.N.RAMESH"

+++
[[K.N.RAMESH	2018-10-30, 21:00:26 [Source](https://groups.google.com/g/samskrita/c/SpR-6PnFgU0)]]



स्वच्छताभियानम्

\*\*\*\*\*\*\*\*\*\*\*\*\*\*

(१)

स्वच्छं जलं पावनभूमिपृष्ठं

पवित्रवायुर्गगनं सुरम्यम्।

प्रभापि दिव्या हितकारकाय

सर्वे मिलित्वा परिपान्तु देशम्।।

(२)

नरेन्द्रमोदी सरलो विवेकी

प्रधानमन्त्री जगति प्रसिद्धः।

स स्वच्छतार्थं खलु भारतस्य

कायेन वाचा प्रकरोति कार्यम्।।

(३)

व्रूते सदा भारतपावनार्थं

प्रशासकान् राज्यगणस्य मुख्यान्।

स्वमन्त्रिणो लोकततिं च नेतृन्

सर्वे मिलित्वा कुरवाम सेवाम्।।

(४)

श्रीगान्धिनः स्वप्नकथेयमासीत्

सदा पवित्रो भवतु स्वदेशः।

लोकाः पवित्रा धरणी पवित्रा

सर्वं पवित्रं परिभातु नित्यम्।।

(५)

महात्मवाक्यं सफलं विधातुं

न के गुरुत्वं ददति स्म देशे।

प्रधानमंत्री परिलोक्य सर्वं

करोति कार्यं बहुमङ्गलाय।।

  (व्रजकिशोरः)

