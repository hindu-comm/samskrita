+++
title = "002 उज्ज्वल राजपूत"

+++
[[उज्ज्वल राजपूत	2018-05-17, 17:01:11 [Source](https://groups.google.com/g/samskrita/c/naqnH0GPAvY)]]



duronto इति দুরন্ত (दुरन्त) इत्येतदाङ्ग्लाक्षरेषु यद् दुरॉन्तो इत्येवमुच्चार्यते वङ्गैः। ह्रस्वाकारचिह्नस्य पदमध्ये ऑकारो पदान्ते च ओकारो भवति बाङ्ग्लाभाषायाम्। দুরন্ত (दुरन्त) इत्येतस्यार्थेष्वेको विद्यते বিশ্রামহীন (विश्रामहीन) इति। अनेन किल ट्रेन्विशेषस्य नाम कृतमेतत्। सा हि ट्रेन् अल्पसङ्ख्यकेषु स्थानकेषु विश्राम्यति।

  

अथ भूयोऽपि प्रश्नः समुपतिष्ठति। कुतःप्रभवोऽयं दुरन्तशब्दः। तदत्र मया तर्क्यते। प्राकृतभाषायाः तुरन्तशब्दप्रभवोऽयम्। असौ शब्दः पुनः त्वर्धातोर्निष्पन्नः शत्रन्तः। संस्कृते त्वरमाण इति शानजन्तो भवति।

