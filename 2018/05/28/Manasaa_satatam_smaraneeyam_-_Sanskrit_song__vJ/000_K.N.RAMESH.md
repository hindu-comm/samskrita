+++
title = "000 K.N.RAMESH"

+++
[[K.N.RAMESH	2018-05-28, 17:34:38 [Source](https://groups.google.com/g/samskrita/c/vJnBLf6BZ9w)]]



मनसा सततं स्मरणीयम्  
वचसा सततं वदनीयम्  
लोकहितं मम करणीयम् ॥ लोकहितं॥  
  
न भोगभवने रमणीयम्  
न च सुखशयने शयनीयनम्  
अहर्निशं जागरणीयम्  
लोकहितं मम करणीयम् ॥ मनसा॥  
  
न जातु दु:खं गणनीयम्  
न च निजसौख्यं मननीयम्  
कार्यक्षेत्रे त्वरणीयम्  
लोकहितं मम करणीयम् ॥ मनसा॥  
  
दु:खसागरे तरणीयम्  
कष्टपर्वते चरणीयम्  
विपत्तिविपिने भ्रमणीयम्  
लोकहितं मम करणीयम् ॥ मनसा॥  
  
गहनारण्ये घनान्धकारे  
बन्धुजना ये स्थिता गह्वरे  
तत्रा मया संचरणीयम्  
लोकहितं मम करणीयम् ॥ मनसा॥  

