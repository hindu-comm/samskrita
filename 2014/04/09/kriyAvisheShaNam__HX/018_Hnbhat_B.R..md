+++
title = "018 Hnbhat B.R."

+++
[[Hnbhat B.R.	2014-05-17, 09:44:12 [Source](https://groups.google.com/g/samskrita/c/HXolkRoqOKE)]]



अत्र ममैवमभिप्रायः।  
  
अयं समूहः न केवलं पण्डितानाम्, पामराणां वा इत्यत्र विवादो नास्ति। ये  
संस्कृतं जानन्ति, जिज्ञासवश्च भवन्ति, दशदिनेषु संस्कृतमधीत्यापि अधिकं  
जिज्ञासवः, स्वजिज्ञासापनोदनाय इमं समूहमुपयुञ्जन्ते विद्वांसोऽपि, यतः  
कुतश्चित् संस्कृताभ्यासेन भाषितुं प्रभवन्तः सर्वेऽप्यत्र सदस्या एव।  
  
समूहे सन्देशप्रेषणं न केवलं स्वविज्ञानं प्रकाशनाय, अपि तु अन्येऽपि  
तस्योपयोगं कुर्युरिति समूहे सन्देशानि प्रकाश्यन्ते, इति मयावगतम्।  
स्वप्रयोजनापेक्षया परेषामुपकाराय विद्यार्जनस्य फलं मन्यन्ते विदुषः।  
  
दानाय ज्ञानाय रक्षणाय च, विद्या उपयोक्तव्या इत्येव ममाभिप्रायः।  
  
गौर्गौः कामदुघा सम्यक् प्रयुक्ता स्मर्यते बुधैः।  
दुष्प्रयुक्ता पुनर्गोत्वं प्रयोक्तुः सैव शंसति।" इति  
  
इति कामानां दोहनं वा स्वयं गोत्वप्राप्तिर्वा उभयमपि शब्दप्रयोगाधीनमिति  
दण्डिनाप्युक्तम्। उभयमपि अत्र सदस्यानामिच्छाधीनमिति विरमामि।  
  
एकः शब्दः  
  
तथा शब्दस्य अपि ज्ञाने प्रयोगे प्रयोजनम् उक्तम् । किम् । एकः शब्दः  
सम्यक् ज्ञातः शास्त्रान्वितः सुप्रयुक्तः स्वर्गे लोके कामधुक् भवति इति  
। यदि एकः शब्दः सम्यक् ज्ञातः शास्त्रान्वितः सुप्रयुक्तः स्वर्गे लोके  
कामधुक् भवति किमर्थम् द्वितीयः तृतीयः च प्रयुज्यते ।  
  
नास्त्येव द्वितीयस्य शास्त्रान्वितस्य सुष्ठु प्रयोगस्य चापेक्षा,  
द्वितीयस्यापि शब्दस्य इति सुष्ठुज्ञानस्याप्यपेक्षा। यथेष्टप्रयोगस्यापि  
शक्यत्वात्।  
  
  
  
न वै कामानाम् तृप्तिः अस्ति । इति भाश्यकारोक्तः परिहारः।  

