+++
title = "012 Narayan Dutt Mishra"

+++
[[Narayan Dutt Mishra	2014-04-13, 15:19:22 [Source](https://groups.google.com/g/samskrita/c/HXolkRoqOKE)]]



धन्यवादाः श्रीमद्भट्टमहाशयाः पुस्तकमेतद् विज्ञापयितुम्



कथमन्वय

 इत्येव इति मामपि बोध्यतां स्फुटैर्वाक्यैः।



अत्र तु विवक्षोस्तात्पर्यम्ममैवमासीत् – श्रीमद्भट्टमहाशयाः (इति सम्बोधनपदम्) (भवत्कृते, इत्यध्याहार्य्यम्) धन्यवादाः, (किमर्थम्? इत्यध्याहारेण च) पुस्तकमेतद् विज्ञापयितुम्। इत्येव यावत् क्षमोऽहं स्फुटतया वाक्यद्वाराऽवगमयितुमिति पुनः सविनयं निवेदयामि।

न किमप्यधिकम्।

सम्भवतो भामहेन स्वीये काव्यालङ्कारेचर्चितमिदमिति





कदाचिद् ऊहितोऽपि कुतश्चित् श्रुतोऽपि वा अहम्



भवानेव

 ऊहितो वा कुतस्श्चित् श्रुतो वा?



यथाज्ञातम् “आदिकर्म्मणि क्तः कर्त्तरि च” सूत्रानुसारेण अहं गतवान्, इत्यत्र अहं गतः, इति यथा साधु तथैव सम्भवति इहापीति मन्ये। यदि सूत्रार्थावगमने मम दोषस्तदा कृपया विज्ञापयन्तु।

केवलम्भवादृशानांगुरूणांसाहाय्यम् ग्रहीतुकामोऽस्मिन् प्रसङ्गेलिखितवान्नेवम्,



लिखितवान् नेवम् इति वा नैवमिति वा भवितुमर्हति। न पुनः लिखितवान् + एवम् इति। "ङमो ह्रस्वादचि ङमुण् नित्यम्" इति ह्रस्वात् परस्यैव ङमुडागमस्य विधानात्। नैवमिति चेत् न एवं लिखितवानिति ज्ञायते।

  

इति समग्रतयाऽवबोधयितुं धन्यवादा गुरुवर्य्येभ्यः। लिखितवान् अत्र नकारात्पूर्ववर्तिन आकारस्य ह्रस्वत्वाभावाद् अशुद्धमेव मया लिखितमित्यशुद्धप्रयोगाय क्षमाऽकाङ्क्ष्यहम्। मम त्वभिप्रायो "लिखितवान् एवम्" इत्येवासीद्, इति निवेदयन्।

  



