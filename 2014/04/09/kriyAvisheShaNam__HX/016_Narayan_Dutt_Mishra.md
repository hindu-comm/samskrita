+++
title = "016 Narayan Dutt Mishra"

+++
[[Narayan Dutt Mishra	2014-04-15, 11:54:58 [Source](https://groups.google.com/g/samskrita/c/HXolkRoqOKE)]]



नरेशमहाशयाः, न मम अपि मतं यत्पाण्डित्यस्थानं प्राप्तुं दुर्बोधप्रयोगाः भवन्ति आवश्यकाः अनिवार्याः वा। न च मन्ये इह मया दुर्बोधायमानाः प्रयोगाः वा कृताः (कुतः तथा सामर्थ्यम्मयि ! केवलं तावत् तथा बालसुलभस्वभावात् कदाचिद् असफलम् इष्यते)

 अपि च सन्धिविवक्षया (कथनस्य इच्छा चेत् सन्धिः कर्तव्यः अन्यथा नहि) यदि कश्चिद् वाक्यानि तथाभूतानि प्रयुङ्क्ते चेत् तदा हानिः अपि का। "संस्कृतम्" इति नामधेये समवाये नूनम् दुर्बोधीभूतानि वाक्यानि प्रयोक्तुं शक्यन्ते एव यतः मादृशाः भवादृशाः च जनाः एव न तथा प्रयोगम् एषिष्यन्ति चेत् का गतिः संस्कृतज्ञानां (शङ्के अधुना अपि का शोभनतरा गतिः!) तस्मात् अहम् एवं बारम्बारम् अकरवम् - यङ्न्तादिप्रयोगाः अपि कठिनतराः एव , मत्कृते अपिसम्भवतः, तस्मात् न तथा प्रयोक्तुकामः(अवश्यं भाषामिमां नूतनानां संस्कृतभाषां ज्ञातुकामानां कृते कठिनायमाना स्यात् तथापि प्रबुद्धाः जनाः इमे सम्यक्तया इमां भाषां ज्ञातुकामाः भवेयुः एव - मम मतं तु अत्र सर्वे एव विद्वांसः पण्डिता एव संस्कृतविषयस्य- केचन मन्ये न संस्कृते तथापि आङ्ग्ले तु सन्ति एव)। मम अनुभवः यद् यद्याङ्ग्लभाषी कठिनतरामपि भाषां प्रयुङ्क्ते चेत् जना आह्लादिताः भवन्ति, परं संस्कृतभाषायामेवं कश्चिद् असफलतयाऽपि मन्ये प्रयतते तदा किं भवति इति अवगम्यते एव सर्वैः इति अनुमीये भवत्कथनद्वारा अन्यान्यनैकप्रसङ्गद्वारा च।

 अन्यदपि, संस्कृतज्ञा एव एवं वदेयुस्ततस्तु आचार्याणाम्प्राचीनानां शैली केवला पठने एव रम्या अनुभूयेत तदा तु न मदीया आपत्तिः नाम (न च आचार्याणां शैली इव किमपि लेखयितुं लिखितुं वा सामर्थ्यम् मम इति अपि पूर्णतया जाने)।


  अस्तु तावत्, धन्यवादाः। एवं तावत् मम विचारः, अन्येषां तु विचाराः सहर्षं निवेद्यन्त एव समवाये अहर्निशम्। ( अग्रे एव क्षमाः याचे यदि नाम किमपि प्रलप्तम् इव प्रतीयेत केनचित् अपि)



