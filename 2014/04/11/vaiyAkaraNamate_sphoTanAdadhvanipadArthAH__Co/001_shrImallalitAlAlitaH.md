+++
title = "001 श्रीमल्ललितालालितः"

+++
[[श्रीमल्ललितालालितः	2014-04-14, 10:34:30 [Source](https://groups.google.com/g/samskrita/c/CojL8Hdmx2g)]]



एतत्समाहितं मया वाक्यपदीयश्लोकवार्त्तिकयोर्दर्शनेन ।  
  

ध्वनयः = संयोगविभागविशिष्टो वायुरेव ध्वनिः वायुसंयोगविभागो वा अश्रौत्र इत्येकं **मीमांसकानां मतम्** । वायुगुणः शब्दविशेषो नादो ध्वनिश्च श्रोत्रप्रत्यक्षविषयः इति अपरं **वैयाकरणानां मतम्** ।  

तथा च **श्रीपार्थसारथयः -**

**नादेन संस्कृतात् श्रोत्रात् यदा शब्दः प्रतीयते ।**

इति स्फोटवादश्लोकवार्त्तिकव्याख्याने –

**न वाय्वात्मा तत्संयोगाविभागात्मा वा नादः । किन्तु वायुगुणः शब्दविशेषो नादो ध्वनिः इति च उच्यते ।**

**द्विविधो हि शब्दः – वर्ण्णो ध्वनिः च । द्वयोरनुगतं शब्दत्वम् । वर्ण्णत्वं ध्वनित्वं च तदवान्तरसामान्ये । वर्ण्णविशेषाः गकारपकारादयः । ध्वनिविशेषाः शङ्खघोषादयः ।**

**ध्वन्यात्मकश्च शब्दो वायुगुणः । स एव च वर्ण्णात्मकानां गकारादीनाम् अभिव्यञ्जकः प्रभारूपम् इव भावान्तराणाम् । स च वायौ कर्ण्णविवरे प्राप्ते संयुक्तसमवायेन श्रोत्रं संस्कृत्य तेन गृह्यमाणः कदाचित् वर्ण्णरहितः केवलो गृह्यते शङ्खघोषादिषु कदाचित् वर्ण्णान् अभिव्यञ्जन् तदुपश्लिष्टः प्रतीयते प्रभारूपवद् एव ।**

इति ।

अत्र व्याख्याने निरस्तपक्षद्वयं मीमांसकानां वायुगुणत्वपक्षो वैयाकरणानाम् ।

  

ध्वनिना स्फोटस्य अभिव्यक्तिः इतिवादिनोः मीमांसकवैयाकरणयोः तत्र ध्वनिकार्य्ये मतत्रयम् । तथाह **श्रीभर्तृहरिः** -  

**इन्द्रियस्यैव संस्कारः शब्दस्यैवोभयस्य वा ।**

**क्रियते ध्वनिभिर्वादास्त्रयोऽभिव्यक्तिवादिनाम् ॥ **(वाक्यपदीये ब्रह्मकाण्डे ७८)

इति ।

ध्वनिभिः इन्द्रियस्यैव = कर्ण्णस्यैव संस्कारः क्रियते । ध्वनिसंस्कृतश्च कर्ण्णः शब्दोपलब्धौ द्वारम् । इत्येकं मतम् ।  

ध्वनिना संस्कृतः शब्द एव श्रोत्रविषयतां प्राप्नोति इति मतान्तरम् ।

ध्वनिना श्रोत्रशब्दयोरुभयोः संस्कारः क्रियते इति च तृतीयं मतम् ।

इति तदर्थः ।



**मीमांसकमते** वायुत्वात् वायुसंयोगत्वात् वा स्वयम् अप्रत्यक्षस्य ध्वनेः स्फोटश्लेषेण प्रत्यक्षत्वमुक्तं **श्रीहरिणा** –

**स्फोटरूपाविभागेन ध्वनेर्ग्रहणम् इष्यते ।** (वाक्यपदीये ब्रह्मकाण्डे ८०)

इति ।

अत्र ताल्वाद्यभिघातजन्यत्वं ध्वनेः वायुसंयोगविभागात्मकस्य टीकायाम् उक्तम् ।

तथा च **श्लोकवार्त्तिकम्** अपि -  

**नादेन संस्कृताच्छ्रोत्राद्यदा शब्दः प्रतीयते ।**

**तदुपश्लेषतस्तस्य बोधं केचित् प्रचक्षते ॥ **(स्फोटवादः श्लोकवार्त्तिके ३९)



किञ्च वायुसंयोगविभागात्मकस्य वाय्वात्मकस्य वा ध्वनेरप्रत्यक्षत्वादिकम् अपि मीमांसकमतेन **श्रीहरिणा** उक्तं –

**कैश्चिद् ध्वनिरसंवेद्यः ……….** । (वाक्यपदीये ब्रह्मकाण्डे ८१)

इति ।

अप्रत्यक्षश्रोत्रादिकरणवत् ध्वनिरप्यप्रत्यक्ष एव स्फोटम् अभिव्यञ्जति ।

**श्लोकवार्त्तिकेऽपि** –

**नैव वा ग्रहणं तेषां शब्दे बुद्धिस्तु तद्वशात् ।** (स्फोटवादः श्लोकवार्त्तिके ४०)



वैयाकरणमते ध्वनेः शब्दगुणत्वेन प्रत्यक्षत्वम् उक्तं

**स्वतन्त्रोऽन्यैः प्रकल्पितः ।** (वाक्यपदीये ब्रह्मकाण्डे ८१)

स्वतन्त्रमेव = स्फोटामिश्रित एव ध्वनिः श्रोत्रग्राह्योऽन्यैः वैयाकरणैः स्वीक्रियते ।

तथा च **श्लोकवार्त्तिके** वैयाकरणमतेनाशङ्का –

**ननु यस्य द्वयं श्रौत्रं तस्य बुद्धिद्वयं भवेत् । **(श्लोकवार्त्तिके स्फोटवादे ३८ )  

  

**श्रीमल्ललितालालितः  
**[www.lalitaalaalitah.com](http://www.lalitaalaalitah.com)

  
  

2014-04-11 5:35 GMT+05:30 श्रीमल्ललितालालितः \<[lalitaa...@lalitaalaalitah.com]()\>:  

> 
> >  style="font-family:times new roman,serif;font-size:small;color:rgb(153,0,0)"> >
> शास्त्रदीपिकाग्रन्थे अन्यत्र च स्फोटवादखण्डनं मयावलोकि ।  
> > 
> >  style="font-family:times new roman,serif;font-size:small;color:rgb(153,0,0)"> >
> तत्र मीमांसकमते स्मृत्यारूढा वर्ण्णाः आरोपितक्रमवन्तः पदम् इति ।  
> > 
> >  style="font-family:times new roman,serif;font-size:small;color:rgb(153,0,0)"> >
> अन्यथापि अन्यत्र व्याख्यानम् अस्ति ।  
> > 
> >  style="font-family:times new roman,serif;font-size:small;color:rgb(153,0,0)"> >
>   
> वैयाकरणानां मते नादानां अप्रत्यक्षत्वमुक्त्वा मीमांसकानामिव न > ज्ञायमानानां स्मर्य्यमाणानां वा नादानां स्फोटाभिव्यक्तिहेतुत्वम् इति > सत्तया स्फोटाभिव्यक्तिहेतूनां नादानां संहतिः > स्मृतिहेतुसंस्कारविलक्षणसंस्कारैः सम्पादनीया इति गौरवम् आपादितम् ।  
> > 
> >  style="font-family:times new roman,serif;font-size:small;color:rgb(153,0,0)"> >
> किञ्च अग्रे नादैः श्रोत्रे संस्कारविशेषो जन्यते यो > वर्ण्णाभिव्यक्तिहेतुः अपि स्फोटाभिव्यक्तिहेतुः इति वैयाकरणेनोक्तम् अपि > दृश्यते ।  
>   
> १  
> तत्र नादपदेन किं वैयाकरणानां विवक्षितम् । किं वायुसंयोगविभागादि एव । > अन्यद् वा किञ्चित् ।  
> > 
> >  style="font-family:times new roman,serif;font-size:small;color:rgb(153,0,0)"> >
> नादस्वरूपनिर्णये सति तस्याप्रत्यक्षत्वं कथम् इति ज्ञानं न दुःशकं > स्यात् ।  
> > 
> > 

  
तथा च अत्र नादपदेन वायुसंयोगविभागात्मा वा विशिष्टवाय्वात्मा वा ध्वनिर्विवक्षितः । तस्य च नानात्वम् अप्रत्यक्षत्वं च नोपपन्ने
मीमांसकमतेन ।

  
  

> 
> >  style="font-family:times new roman,serif;font-size:small;color:rgb(153,0,0)"> >
> 
> >  style="font-family:times new roman,serif;font-size:small;color:rgb(153,0,0)"> >
> २  
> वर्ण्णः को वैयाकरणानां , कथं च नादात् वक्ष्यमाणात् ध्वनेश्च भिन्नः ।  
> > 
> > 

  

ककारादीनामेव प्रत्यक्षसिद्धानां वर्ण्णत्वम् । तेऽपि अभिव्यञ्जकत्वाभिमताभ्याः नादध्वनिभ्यां भिन्ना एव ।  

ननु पदे वर्ण्णा न सन्ति हि इत्यस्य का गतिः इति चेत् ।  

वर्ण्णानां प्रत्येकं पदार्थवाचकत्वासम्भवात् समूहानुपपत्तेश्च सर्व्वथा पदार्थावाचकत्वप्राप्तौ वाचकत्वेन प्रकल्पिते स्फोटे न वर्ण्णादिविभागाः सन्ति इतिपरत्वात् हरिवचनस्य ।  

ननु वर्ण्णानामेव प्रत्यक्षसिद्धत्वे कस्मात् तांस्त्यक्त्वा ध्वनिमभिव्यञ्जकं वदन्ति इति चेत् ।  

दूरादुच्चार्य्यमाणे ककारे ध्वनिमात्रस्य श्रवणेन तत्स्वीकार आवश्यकः । न च कदापि ध्वनिं विना वर्ण्णोपलब्धिर्भवति । किञ्च वर्ण्णानां नित्यत्वेन तदभिव्यक्तिमात्रं स्वीक्रियते । अतः ध्वनिरेव तदभिव्यञ्जकः तज्जन्मादिकं च नित्ये वर्ण्णे तदभिव्यङ्ग्ये उपचर्य्यते ।  

इदमत्रावधेयं यत् मीमांसकाः नादध्वनिपदाभ्यां वर्ण्णं न वदन्ति वैयाकरणास्तु अविवेकेन तत्रापि तत्प्रयोगपरा दृश्यन्ते ।  
  

> 
> >  style="font-family:times new roman,serif;font-size:small;color:rgb(153,0,0)"> >
> 
> >  style="font-family:times new roman,serif;font-size:small;color:rgb(153,0,0)"> >
> 
> >  style="font-family:times new roman,serif;font-size:small;color:rgb(153,0,0)"> >
> उक्तगौरवपरिहाराय नादं त्यक्त्वा ध्वनिम् आदाय तदीयसंयोग एव > श्रोत्रसंस्कार इत्युक्तम् अग्रे । तेन कॢप्तेनैव च संहतिं सम्पाद्य > स्फोटाभिव्यक्तिः समर्थिता ।  
>   
> > 
> >  style="font-family:times new roman,serif;font-size:small;color:rgb(153,0,0)"> >
> ३  
> > 
> >  style="font-family:times new roman,serif;font-size:small;color:rgb(153,0,0)"> >
> तत्र ध्वनिः कः ।  
> > 
> >  style="font-family:times new roman,serif;font-size:small;color:rgb(153,0,0)"> >
> ध्वनिः प्रत्यक्षः इति तु पक्षान्तरपरिग्रहात् प्रतीयते । तत् किं सम्मतं > वैयाकरणानाम् ।  
> > 
> > 

  

अत्र ध्वनिः शब्दगुणो नैयायिकानाम् इव । तस्य च श्रोत्रग्राह्यत्वं सम्मतम् एव ।  




> 
> >  style="font-family:times new roman,serif;font-size:small;color:rgb(153,0,0)"> >
> 
> >  style="font-family:times new roman,serif;font-size:small;color:rgb(153,0,0)"> >
> नादवत् ध्वनिः स्फोटाभिव्यञ्जक इत्यपि कश्चन पक्षो विद्यते वा > वैयाकरणानाम् ।  
> > 
> > 

  

वस्तुतः नादध्वनिपदयोः समानार्थकत्वम् । अथापि स्वमतेन ध्वनिर्यदा विवक्षितः तदा मीमांसकेन नादपदं प्रयुक्तं यदा च वैयाकरणमतेन तदा ध्वनिपदम् ।  

तादृशस्य ध्वनेश्च स्फोटाभिव्यञ्जकत्वम् इष्टम् एव ।  




> 
> >  style="font-family:times new roman,serif;font-size:small;color:rgb(153,0,0)"> >
>   
> > 
> >  style="font-family:times new roman,serif;font-size:small;color:rgb(153,0,0)"> >
> मूलग्रन्थोद्धारपूर्व्वकं किञ्चित् विद्वद्भिः उच्यते चेत् मम लाभो महान् > स्यात् ।  
> > 
> >  style="font-family:times new roman,serif;font-size:small;color:rgb(153,0,0)"> >
>   
> ४  
> श्रीभर्त्तृहरेः भट्टोजीदीक्षितस्य नागेशस्य च मतानां कश्चन भेदो विद्यते > इत्यपि श्रुतं मया । तत्रापि केचन विविच्य जानन्ति चेत् प्रतिपादनेन > उपकारं जनयन्तु समेषां जिज्ञासूनाम् ।  
> > 
> > 

  

ए

तत् तु मया न ज्ञायते इदानीम् अपि ।  

अथापि शास्त्रदीपिकाग्रन्थयोजने आवश्यकोंऽशः श्लोकवार्त्तिकवाक्यपदीययोरेव वर्त्तते अन्ययोः पार्थसारथ्यपेक्षयार्व्वाचीनत्वात् ।

  

> 
> >  style="font-family:times new roman,serif;font-size:small;color:rgb(153,0,0)"> >
> 
> >  style="font-family:times new roman,serif;font-size:small;color:rgb(153,0,0)"> >
>   
>   
> > 
> > 
> > 
> > 
> > **श्रीमल्ललितालालितः  
> **[www.lalitaalaalitah.com](http://www.lalitaalaalitah.com) >
> 
> > 
> > 
> > 

> --  
> निराशीर्निर्ममो भूत्वा युध्यस्व विगतज्वरः।। (भ.गी.)  
> ---  
> You received this message because you are subscribed to the Google > Groups "भारतीयविद्वत्परिषत्" group.  
> To unsubscribe from this group and stop receiving emails from it, send > an email to [bvparishat+...@googlegroups.com]().  
> To post to this group, send email to [bvpar...@googlegroups.com]().  
> Visit this group at <http://groups.google.com/group/bvparishat>.  
> For more options, visit <https://groups.google.com/d/optout>.  

  

