+++
title = "001 Hnbhat B.R."

+++
[[Hnbhat B.R.	2014-10-07, 08:34:21 [Source](https://groups.google.com/g/samskrita/c/uRIOGhz0mx4)]]



पदच्छेदः =  
  
सरस्वत्याः सूक्तीः + अमृतलहरी-कौशलहरीः  
पिबन्त्याः शर्वाणि श्रवण-चुलुकाभ्याम्- अविरलम्।  

चमत्कार-श्लाघाचलित-शिरसः कुण्डलगणः  

झणत्कारैः तारैः प्रतिवचनम् अचष्टे+इव ते॥  
  
अन्वयः ---  
शर्वाणि, ते अमृतलहरी-कौशलहरीः सूक्तीः श्रवण-चुलुकाभ्याम्- अविरलम् पिबन्त्याः  
चमत्कार-श्लाघाचलित-शिरसः सरस्वत्याः कुण्डलगणः,  
तारैः झणत्कारैः प्रतिवचनम् अचष्टे इव॥  
  
अन्वयार्थः  
  
शर्वाणि = हे शर्वस्य पत्नी, इति सम्बोधनप्रथामा, एकवचनम्।  
ते = तव,  
अमृतलहरी-कौशलहरीः = अमृतस्य =सुधायाः, लहर्याः = प्रवाहस्य, कौशलं =  
सौभाग्यम्, हरन्तीति - सूक्तिविशेषनम्। बहुव्रीहिः समासः, ईकारान्तः,  
द्वितीयाबहुवचनम्। सुधाप्रवाहादपि मधुरतराः इत्यर्थः।  
  
सूक्तीः = वचनानि. इकारान्तः स्त्रीलिङ्गः, सूक्तिशब्दः, द्वितीया-बहुचचनम्;  
  
श्रवण-चुलुकाभ्याम् = कर्णरूपाभ्याम्, अञ्जलिभ्याम्, रूपकसमासः।  
अविरलम् = विच्छिन्नं यथा न स्यात्स्या तथा, इति क्रियाविशेषणम्।  
अविच्छिन्नम्। इत्यर्थः।  
  
पिबन्त्याः धयन्त्याः, पानं कुर्वत्याः इत्यर्थः।  
  
\[अत एव,\]  
  
चमत्कार-श्लाघाचलित-शिरसः = चमत्कारः, - आश्चर्यसूचकः शब्दः, आहा, ओहो  
इत्यादिशब्दः। तैः सहिता , या शाघा = प्रशंसा, चमत्कारश्लाघा, तत्र, तेषु  
सन्दर्भेषु, चलितम् = कम्पितम्, शिरः = मस्तकम्, यस्याः सा - इति  
बहुव्रीहिः। सरस्वत्याः इत्यस्य विशेषणम्। षष्ठीविभक्तिः, एकवचनम्।  
  
सरस्वत्याः = षष्ठी एकवचनम्; भारत्याः।  
  
कुण्डलगणः = कर्णाभरनानां समूहः. प्रथमा विभक्तिः, एकवचनम्। कर्ता।;  
  
  
तारैः = उच्चैःस्वरैः इति झणत्कारस्य विशेषणम्।  
झणत्कारैः = झणद् इत्यनुकरणशब्दैः,  
  
प्रतिवचनम् = प्रतुत्तरम्, अनुमोदनवचनम्, द्वितीयाविभक्तिः, एकवचनम्,  
  
आचष्टे + इव = वदतीव इत्युत्प्रेक्षा।  
  
  
तात्प्रर्यम् = देव्या अमृतसदृशवचानि शृण्वयाः सरस्वतीदेव्या  
अनुमोदनवचनानि, तस्या शिरश्चालनेन कुण्डलगणैरेव कृतानीत्युत्प्रेक्षा।  

