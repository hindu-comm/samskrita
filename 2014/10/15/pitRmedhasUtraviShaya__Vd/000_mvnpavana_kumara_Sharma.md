+++
title = "000 mvnpavana kumara Sharma"

+++
[[mvnpavana kumara Sharma	2014-10-15, 23:30:15 [Source](https://groups.google.com/g/samskrita/c/Vdof4JNHo1Y)]]



भो:! नमांसि भूयांसि। आपस्तम्बसूत्रानुयायिभि: भारद्वाजपित़ृमेधसूत्रमेवानुसरणीयं वा? केचन वदन्ति आपस्तम्बीयानां पृथक्तया सूत्रमेव नास्तीति। परन्तु बहुषु वैद्यनाथीयादि निबन्धेष्वापस्तम्बीय वचनत्वेन बहूनि सूत्राण्युदाहृतानि वर्तन्ते।तस्माद्धेतोस्सूत्रमिदमापस्तम्बीयमेवेति वक्तुं शक्यते। अपित्विदं आपस्तम्बकल्पे नैव दृश्यते। भारद्वाज कल्पे दृश्यते च। सत्याषाढश्रौतसूत्रेऽपीदमेकोनत्रिंशत्त्रिंशत्पटलत्वेनावलोक्यते। सूत्रस्यास्य भाष्यपंचकं वर्तते। आपस्तम्बं,भारद्वाजं,सत्याषाढं प्रायशस्समानं वा? अथवा आपस्तम्बीयानां सूत्रमेव नास्तिवेति विद्वज्जनास्समालोच्य समुपदिशन्त्विति प्रार्थये।  
विनयावनत:  
मु.वेंकट नाग पवन कुमार शर्मा , व्याख्याता विभागाध्यक्षश्च, आपस्तम्बपौरोहित्यविभाग:, श्रीवेंकटेश्वरवेदविश्वविद्यालय:, तिरुपति:।

  

