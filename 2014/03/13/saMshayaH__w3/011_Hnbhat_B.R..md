+++
title = "011 Hnbhat B.R."

+++
[[Hnbhat B.R.	2014-03-20, 11:06:00 [Source](https://groups.google.com/g/samskrita/c/w3buxiO-0Kg)]]



2014-03-20 9:26 GMT+05:30 sanskrit2601 \<[sanskr...@gmail.com]()\>:  

> 
> > 
> > 
> > 
> > 
> > महोदये !  
>   
> > 
> > मम मित्रेण "नीलेश जोशी"-वर्येण किञ्चिन्निर्दिष्टम् यत् पाणिनीये > धातुपाठे धातूनां नामानि तथा रचितानि येन तेषां पदस्य ज्ञानं भवति \| यथा > -  
> > 
> > \(1\) अष्टमगणीयस्य कृ-धातोः पाणिनीयं नामास्ति डुकृञ्-इति \| तस्यैव > पञ्चमगणीयस्य नामास्ति कृञ्-इति \| द्वावपि उभयपदिनौ \| अतः तयोः नाम्नोः > अन्ते अस्ति ञ्-इतिउभयपदित्वस्य निर्देशकः \| डुकृञ् तथा कृञ् इति > नामभिन्नतया तयोः गणभेदः अपि निर्दिष्टः \| तयोः अर्थौ अपि भिन्नौ - > डुकृञ् करणे, कृञ् हिंसायाम् \|  
> > 
> > \(2\) बहुनां गम्लृ-क्ष्वेलृ-खोलृ-आदीनां परस्मैपदीनां धातूनां नामानि > लृ-कारान्तानि \|  
> (3) गाङ्-गुङ्-घुङ्-आदीनां आत्मनेपदीनां धातूनां नामानि ङ्-कारान्तानि > \|  
>   
> > 
> > एते तु नियमाः न \| तथापि किञ्चिन्निर्दिशनं तु सत्येनैव \|  
> > 
> > 
> > सस्नेहम्  
> > 
> > 
> > अभ्यंकरकुलोत्पन्नः श्रीपादः ।  
> "श्रीपतेः पदयुगं स्मरणीयम् ।"  
> > 
> > 
> > 
> > 
> > 

  

  

एते अनुबन्धभेदाः प्रयोजनमुद्दिश्यैव कृताः।

  

अनुदात्तङित आत्मनेपदम्॥ १।३।१२॥ इत्यारभ्य

  

विभाषा-उपपदेन प्रतीयमाने  । । १,३.७७ । ।  



इति पर्यन्तम्, आत्मनेपदविधानम्।

  

अनन्तरं च परस्मैपदविधानानि ===

  

शेषात्कर्तरि परस्मैपदम् । । १,३.७८ । ।

अनु-पराभ्यां कृञः  । । १,३.७९ । ।

  

इत्यारभ्य, परस्मैपदविधानानि

  

स्वरित-ञितः कर्त्र्-अभिप्राये क्रियाफले  । । १,३.७२  

  

इत्यारभ्य विकल्प्यन्ते परस्मैपदविधानानि ,॑

  

लुटि च क्लुपः  । । १,३.९३ । ।

  

इति पर्यन्तं परस्मैपदानि विकल्प्यन्ते।

  

कृञः ञित्त्वात् उपयपदेन उभयपदित्वात्, करोति, कुरुते इति कर्त्रभिप्राये क्रियाफले, कुरुते इत्यात्मनेपदम्, अन्यथा करोति इति परस्मैपदमिति व्यवस्था।

  

तत्रापि, अनुकरोति, पराकरोतीति परस्मैपदमेव, न आत्मनेपदम्, उभयपदित्वे अपि, कर्त्रभिप्राये अकर्त्रभिप्राये च परस्मैपदमेव। उपसर्गान्तरेभ्यस्तु, प्रकरोति, प्रकुरुते इति विवक्षानुसारेण परस्मैपदं वा आत्मनेपदं वा भवति, स्वरितेतां धातूनाम्।

  

क्षिपति, क्षिपते इति उभयपदी, परं तु

  

अभिक्षिपति, प्रतिक्षिपति, अतिक्षिपति इति परस्मैपदमेव, न आत्मानेपदम्।

  

परं तु विक्षिपति, विक्षिपते इत्युभयपदी एव।

  

णिजन्तानां धातूनां सर्वेषामुभयपदित्वमेव। तत्राप्यात्मनेपदानि, आधृषाद्वा

इति नियमास्तत एव बोद्धव्याः।

  

अथ आकुस्माद् द्विचत्वारिंशदात्मनेभाषाः. इति गणसूत्राद् अनन्तरं "कुस्म नाम्नो वा" इति यावत् आत्मनेपदिन एव।

आधृषाद्वा इति चुरादिगणे च पठ्यन्ते, तेषां णिजन्तं रूपम्, णिजभावे शब्विकरणान्तं रूपमिति विशेषास्तत एवावगन्तव्याः।



  

