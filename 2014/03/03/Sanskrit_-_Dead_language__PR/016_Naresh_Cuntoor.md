+++
title = "016 Naresh Cuntoor"

+++
[[Naresh Cuntoor	2014-03-04, 11:02:59 [Source](https://groups.google.com/g/samskrita/c/PR2bj1VMfvw)]]



  

> 
> > 
> > Not trying to be augmentative here but  
> > 
> > 

  

Trying to pick up on this note ... :)  
  

The responses provided so far in this thread have reiterated points that have been made in some form or another in various threads. At this point, may I suggest that we take a step back, reflect, and only then think of responding.  
  

ये तावद् भाषां जीवन्तीम् इच्छन्ति, ते भाषाप्रयोगे रता भवन्तु नाम । ये तावत् पठनेन तुष्यन्ति, तेनैव तुष्यन्तु । किं चातः ?  

  
कश्चित् पण्डितः भाषाप्रयोगे निरतमेवं पृच्छेत् - "किं तर्हि भाषा याधुना प्रयुज्यते भवद्भिः, सैव पूर्वं बभूव ? उत यद्यदपि भणन्तो भवन्तः संस्कृतं कथयन्तीति ?!"  

तत्रैवं वदामः - अयि भोः, यदि कथंचित् कंचित् मायाविनं प्राप्य ब्रूमः, 'वाल्मीकिं च कालिदासं च भारविं च पाणिनीये काले निवसन्तं पामरं चापि अवतारय', इति ।  

स मायावी यदि तथा कुर्यात् - अयमत्र वाल्मीकिः । एषोयं कालिदास इति । तथायं भारविरिति । पामरोयम् इति ।  
  

तदा वयं पण्डितं कथयामो यत् "एतत् पत्रं तान् दर्शयित्वा पृच्छतु भवान्" इति ।  

किमिति ?  

किमिदं संस्कृतम् इति ?  
  

यदि तत्सर्वं न शक्यम् - एकविंशतिं जीवतः आचार्यान् आसाद्य पृष्टुमर्हन्ति भवन्तः । किं संस्कृतं जीवति उत नेति ? तेषां मतं संगृह्य पुनश्च तादृशं मतादानप्रयासम् अष्टोत्तरशतशः कृत्वा सर्वस्यापि मतस्य संकलनं कुर्वन्तु । किं तदा तृप्तिर्भवेत् ?  

  

यद्वा तद्वा भवतु, ये भाषया अनया ब्रुवन्ति, लिखन्ति, मन्यन्ते च ते भाषया अनया तथा कुर्वन्ति । तेषां न कस्यापि प्रमाणपत्रस्य वर्तते काचिदपेक्षा - यदसौ संस्कृतेन वक्तीति ।  
  

किं काचित् पिपीलिका शर्कराकणं धृत्वा शर्कराकणस्य ग्रहणे प्रमाणपत्रम् अपेक्षते ? उत मधुरं तं गृहीत्वा याति निजतृप्त्यै?  

  

  

नरेशः  

