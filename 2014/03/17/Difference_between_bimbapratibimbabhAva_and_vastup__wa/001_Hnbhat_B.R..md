+++
title = "001 Hnbhat B.R."

+++
[[Hnbhat B.R.	2014-03-17, 08:26:47 [Source](https://groups.google.com/g/samskrita/c/wabc1LVqv4M)]]



अथ साधारणधर्मोपादाने द्वैविध्यम् । धर्मस्य सकृदुपमानोपमेयगतत्वेन निर्देशः, उभयगतत्वेन पृथगुपादानं च । पृथगुपादानं च वस्तुप्रतिवस्तुभावेन बिम्बप्रतिबिम्बभावेन च द्विविधम् । एकस्यार्थस्य शब्दद्वयेनाभिधानं वस्तुप्रतिवस्तुभावः । द्वयोरर्थयोर्द्विरुपादानं बिम्बप्रतिबिम्बभावः । सकृन्निर्देशो यथा

  

नृपाः प्रणतमूर्धानः सेवन्ते काकतीश्वरम् ।

असाधूनां विनेतारं गुरुं शिष्या इवाभितः ॥ ८.३७ ॥

  

अत्र नरेश्वराणां शिष्याणां च प्रणतमूर्धान इति सकृदेव साधर्म्यमुक्तम् । यथा असाधूनां विनेतारमिति राज्ञो गुरोश्च तुल्यधर्मत्वं सकृदेवोक्तम् । वस्तुप्रतिवस्तुभावेन द्विधा निर्देशो यथा

  

वंशोऽयं काकतीयानां वीररुद्रेण भूषितः ।

अन्ववायः ककुत्स्थानां रामेणेव परिष्कृतः ॥ ८.३८ ॥

  

अत्र भूषितपरिष्कृतशब्दाभ्यामेकार्थप्रतीतेर्वस्तुप्रतिवस्तुभावः ।

बिम्बप्रतिबिम्बभावो यथा

  

स्फुरच्छ्रवेतातपत्रश्रीः काकतीयनरेश्वरः ।

हाटकाद्रिरिवाभाति शृङ्गसङ्गीन्दुमण्डलः ॥ ८.३९ ॥

  

अत्र श्वेतातपत्रचन्द्रमण्डलयोः सादृश्येन काकतीन्द्रसुवर्णाचलयोः सादृश्यमिति बिम्बप्रतिबिम्बभावः ।

  

The above is the extract from the प्रतापरुद्रिय by विद्यानाथ who gives the examples for both explaining them. He continues to explain two more varieties also. The commentaries too explain this concept with reference to the two Alankara-s by the name of these concepts. The commentary commenting on the प्रतिवस्तूपमा explains the differences of concepts with examples contrasting with other अलंकार-s based on this concept of

  

  

