+++
title = "008 Hnbhat B.R."

+++
[[Hnbhat B.R.	2014-03-21, 10:36:04 [Source](https://groups.google.com/g/samskrita/c/Vehs4ggaSZI)]]



2014-03-19 11:44 GMT+05:30 mukesh patel \<[thehal...@gmail.com]()\>:  

> नमस्ते।  
>   
> अहम तिङ/कृत्सु/णिचि प्रत्यय विषये तु जानामि किन्तु सनि/यङि/यङलुकि के > सन्ति? >
> 
> >  >
> 
> > 
> >  >
> 
> > 
> >  >
> 
> >   
> > 
> >  >
> 
> > 
> >  >
> 
> > कुत्र कथं च प्रयुज्यते?

> 
> >  >
> 
> >   
> --

  



  

"सन्क्यच्काम्यच्क्यङ्क्यषोऽथाचारक्विब्णिज्यङौ तथा। यगाय ईयङ् णिङ् चेति द्वादशाऽमी सनादयः" इति सनादिप्रत्ययानां सङग्रहः। ते च, णिच्प्रत्ययवत् धातुसंज्ञाप्रयोजकाः, "सनाद्यन्ता धातवः ३।१।३२।" इति। तेषामर्थविशेषाः,

  

"सन्()

  

गुप्तिज्किद्भ्यः सन् ३।१।५॥  

"निन्दाक्षमाव्याधिप्रतीकारेषु सनिष्यते" (वा। १७८) इति।  

इति सनः स्वार्थे निन्दादिष्वर्थेषु गुपादिधातुभ्यः सन्।

  

मान्बधदान्शान्भ्यो दीर्घश् च अभ्यासस्य ३।१।६।  

  

मानेर्जिज्ञासायाम्, बधेर्वैरूप्ये, दानेरार्जवे, शानेर्निशाने।

  

इत्यर्थविशेषाः, मीमांसते = ज्ञातुमिच्छति, बीभत्सते = चित्तविकारं जनयतीत्यर्थः।

  

धातोः कर्मणः समानकर्तृकादिच्छायां वा ३।१।७  

  

इति इच्छा-समानकर्तृकाद्धातोः इच्छायां सन् प्रत्ययः।

  

यथा --- पठितुमिच्छति - पिपठिषति।

  

इति सन्प्रयोगाः।

  

धातोरेकाचो हलादेः क्रियासमभिहारे यङ् ३।१।२२पौनःपुन्यं भृशार्थो वा क्रियासमभिहारः।

पुनः पुनः पचति -- पापच्यते।

भृशं ज्वलति जाज्वल्यते।  

  

पुनःपुनरतिशयेन वा भवति ---

  

बोभूयते। बोभूयाञ्चक्रे। अबोभूयिष्ट॥  

  

सूचिसूत्रमूत्र्यट्यर्त्यशूर्णोतीनां ग्रहनं यङ्विधानवेकाजहलाद्यर्थम्।  

सोसूच्यते। सोसूत्र्यते। मोमूत्र्यते। अटाट्यते। अरार्यते। अशाश्यते। प्रोर्णोनूयते।  

  

पुनः पुनः भृशं वा सूचयति, सूत्रयति, मूत्रयति इति वार्था यङन्तानाम्।

  

नित्यं कौटिल्ये गतौ ३।१।२३  

  

कुटिलं गछति - जङ्गम्यते;

कुटिलं क्रामति चङ्क्रम्यते।  

दन्द्रम्यते।दन्द्रम्यते।  

"क्रमु पादविक्षेपे" (धा।प।४७३), द्रम हम्म मीमृ गतौ (धा।पा।४६६, ४६७, ४६८)  

  

इत्यादयः गत्यर्थधातूनां कौटिल्ये अर्थे।

लुपसदचरजपजभदहदशगॄभ्यो भावगर्हायाम्॥ ३।१।२४  

  

"अविद्यायामन्तरे वर्तमानः स्वयं धीराः पण्डितम्मन्यमानाः। *दन्द्रम्यमाणाः* परियन्ति मूढा अन्धेनैव नीयमाना यथान्धाः ॥५॥ "  

इति कठोपनिषत्

  

इति यङ्विधानानि।

  

2-4-74 यङो ऽचि च॥  

  

यङोऽचि प्रत्यये लुक् स्यात्, चकारात्तं विनापि क्वचित्. अनैमित्तिकोऽय

मन्तरङ्गत्वादादौ भवति. ततः प्रत्ययलक्षणेन यङन्तत्वाद्द्वित्वम्. अभ्यासकार्यम्.

धातुत्वाल्लडादयः. शेषात्कर्तरीति परस्मैपदम्. चर्करीतं चेत्यदादौ पाठाच्छपो

लुक्..

  

इति यङ्लुक्। पुनः पुनरतिशयेन वा भवति, बोभवीति -

  

रूपं-रूपं मघवा बोभवीति मायाः कर्ण्वानस्तन्वं परि सवाम \|  

ऋग्वेदे।  

  

बोभवीति, बोभोति। बोभूतः। अदभ्यस्तात्। बोभुवति। बोभवाञ्चकार, बोभवामास। बोभविता। बोभविष्यति। बोभवीतु, बोभोतु, बोभूतात्। बोभूताम्। बोभुवतु। बोभूहि। बोभवानि। अबोभवीत्, अबोभोत्। अबोभूताम्। अबोभवुः। बोभूयात्। बोभूयाताम्। बोभूयुः। बोभूयात्। बोभूयास्ताम्। बोभूयासुः। गातिस्थेति सिचो लुक्। यङो वेतीट्पक्षे गुणं बाधित्वा नित्यत्वाद्वुक्। अबोभूवीत्, अबोभोत्। अबोभूताम्। अबोभूवुः। अबोभविष्यत्॥  

इति य यङ्लुगन्तप्रयोगः।

  



  



कुत्र कथं च प्रयुज्यते?

  

अस्यैवोत्तरं पूर्वमेव दत्तं यथास्य प्रश्नस्याशयः अभ्यूहितः। कस्मिन्नर्थे केन रूपेण प्रयुज्यते इति। अर्थविशेषाः, रूपविशेषाश्च दर्शितः।  

  

  

  
रामायण/महाभारतस्य उदाहरणं अपि ददातु कृपया यत्र तेषाम उपयोगम कृतं अस्ति।  

  

अस्यैवोत्तरं पूर्वमेव दत्तम्। रामायणादिग्रन्थेष्वन्वेष्टव्यमिति तेषां पठनेन् कालिदासादीनां महतः साहित्यराशेः पठनेन च।

  

पाराशर्यवचः सरोजममलं गीतार्थगन्धोत्कटं नानाख्यानककेसरं हरिकथासम्बोधना बोधितम् \|

लोके *सज्जनषट्पदैरहरहः पेपीयमानं* मुदा , भुयाभ्दारतपकंज कलिमलप्रध्वंसि नः श्रेयसे\|\|.

  

पा पाने इत्यस्य यङ्ङन्तात् कर्मणि शानच् प्रत्ययान्तं रूपम्। भगवद्गीतायाम्।

अस्य श्लोकस्यार्थविवरणमत्र अभ्यंकरमहाभागैः कृतं दृश्यताम् ---

  

<http://slabhyankar.wordpress.com/2013/07/30/learning-sanskrit-by-fresh-approach-lesson-no-112/>  

  

एवमन्यत्रापि उदारहरणान्यपि मृग्यान्येव रामायणादिसाहित्यराशेरभ्यासेन।

  

  

  

  

  



