+++
title = "007 Hnbhat B.R."

+++
[[Hnbhat B.R.	2014-03-21, 09:10:01 [Source](https://groups.google.com/g/samskrita/c/Vehs4ggaSZI)]]



2014-03-20 13:22 GMT+05:30 mukesh patel \<[thehal...@gmail.com]()\>:  

> साहित्यराशि? क्षम्यताम किन्तु न जानामि तत विषये किम अस्ति तत इति। > किंचित पुस्तकम अस्ति?  
>   
>   



"*साहित्य*पाथोनिधिमन्थनोत्थं काव्यामृतं रक्षत हे कवीन्द्राः \|

यत्तस्य दैत्या इव लुण्ठनाय काव्यार्थचोराः प्रगुणीभवन्ति \|\|"

"*साहित्य*-संगीतकलाविहीनः साक्षात् पशुः पुच्छविषाणहीनः Bh.2.12. 3 "  

संगीतमथ *साहित्यं* सरस्वत्या स्तनद्वयम्।

एकमापातमधुरम*न्यदालोचनामृतम्।*"

  

इत्यादौ यः अर्थः प्रतीयते, स एव साहित्यशब्दार्थः। तस्य राशिः = समूहः। आदिकाव्यं रामायणम्, पुराणः कविः ब्रह्मा, यो वेदानसृजत् इत्यारभ्य महाभारतादिसमूह एव, साहित्यराशिः। न तत् किंचिदेकं पुस्तकम्\|

*मनुष्यकृतश्लोकमयग्रन्थविशेषः ।* स तु भट्टि-रघु-

कुमारसम्भव-माघ-भारवि-मेघदूत-विदग्धमुख-

मण्डनशान्तिशतकप्रभृतयः ॥

  



> तिङ means पुरुष प्रत्यया:  

  

  

३. ४. ७७ लस्य ।  

३. ४. ७८ तिप्तस्झि सिप्थस्थ मिप्वस्मः त आताम् झ थासाथांध्वम् इट्वहिमहिङ् ।

  

इत्यष्टादशादेशाः तिङ्प्रत्याहारवाच्याः, पुनः,

  

  

तिङस्त्रीणि त्रीणि प्रथम-मध्यम-उत्तमाः । । १,४.१०१ । । तान्येकवचनाद्विवचनबहुवचनान्येकशः । । १,४.१०२ । ।  

  

इति पुरुषवचनभेदेन विभक्ताः प्रत्ययाः।

  

  



> णिचि अर्थात प्रेरक  

  

णिच् प्रत्ययः, धातुसंज्ञाप्रयोजकः। स चुरादिभ्यः स्वार्थे, अन्येषां धातूनां प्रेरणार्थे, नामपदानां अर्थविशेषे च विधीयते, नामधातुसंज्ञया धातुत्वम्। नामधातवः इति अन्ये।

  

सत्यापपाशरूपवीणातूलश्लोकसेनालोमत्वचवर्मवर्णचूर्णचुरादिभ्यो णिच् ३।१।२५॥  

  

इति क्रमेण, सत्यादिशब्दानामर्थविशेषे ---

  

सत्यम् आचष्टे सत्यापयति। "अर्थवेदसत्यानाम् आपुग् वक्तव्यः।"

अर्थम्आचष्टेअर्थापयति।

वेदमाचष्टे - वेदापयति।आपुग्वचनसामर्थ्याट्टिलोपो न भवति।

पाशाद्विमोचने विपाशयति।

रूपाद् दर्शने रूपयति।

वीणयोपगायति उपवीणयति।

तूलेनानुकुष्णाति अनुतूलयति।

श्लोकैरुपस्तौति उपश्लोकयति।

सेनयाभियाति अभिषेणयति।

लोमान्यनुमार्ष्टि अनुलोमयति।

त्वचं गृह्णाति त्वचयति। अकारान्तस् त्वचशब्दः।

वर्मणा सन्नह्यति संवर्मयति।

वर्णम् गृह्णाति वर्णयति।

चूर्णैः अवध्वंसयति अवचूर्णयति।

  

इत्यर्थविशेषे।

चुरादिष्वेव, "तत्करोति तदाचष्टे" इति णिच्, "प्रातिपदिकाद्धात्वर्थे बहुलमिष्ठवच्च" इति अन्तर्गणसूत्रात् सर्वेषां नाम्नां उक्तार्थे णिच् प्रत्ययो भवति। इति न केवलं प्रेरकार्थे णिच्।

  

प्रेरणार्थश्च, णिच् पृथगेव विधीयते ---

  

हेतुमति च ३।१।२६\\\\

  

हेतुः स्वतन्त्रय कर्तुः प्रयोजकः, तदीयो व्यापारः प्रेषणादिलक्षणो हेतुमान्, तस्मिन्नभिधेये धातोः णिच् प्रत्ययो भवति। कटं कारयति। ओदनं पाचयति। तत् करोति इत्युपसङ्ख्यानं सूत्रयति इत्याद्यर्थम्। सूत्रं करोति सूत्रयति।  

  

इति।

  

  

> कृत्सु अर्थात क्त क्तवतु विध्यर्थ etc...  
> > 
> > 
> >   
> > 
> > 

  

कृतः

३. ४. ६७ कर्तरि कृत् ।

३. ४. ६८ भव्य-गेय-प्रवचनीय-उपस्थानीय-जन्य-आप्लाव्य-आपात्या वा ।

३. ४. ६९ लः कर्मणि च भावे च अकर्मकेभ्यः. ।

३. ४. ७० *तयोरेव कृत्यक्तखलर्थाः।*

  

इत्यर्थविशेषेषु विहिताः।

  

कृत्यक्तखलर्थाः प्रत्ययाः, भावकर्मणोरेव सामान्येन विहिताः। न विध्यर्थे।

विशेषेण,अर्हे कृत्यतृचश्च॥ ३।३।१६९। चकारात् लिङ् च अर्थार्थे, न विध्यर्थे।

कृत्येषु कर्त्रर्थेष्वपि, भव्यादयः कर्त्रर्थे कर्मार्थे च।

  

गेयो माणवकः साम्नाम्, गेयानि माणवकेन सामानि इति वा । इति कृत्यप्रत्ययार्थविशेषाः।  

  

क्तप्रत्ययः कर्मणि, भावे चार्थे, क्तवतुप्रत्ययः सामान्येन कृत्प्रत्ययः कर्त्रर्थे इति न तयोः विध्यर्थत्वम्।

  

  

