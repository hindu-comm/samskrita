+++
title = "005 Hnbhat B.R."

+++
[[Hnbhat B.R.	2014-03-28, 07:40:45 [Source](https://groups.google.com/g/samskrita/c/bQ887CTNauE)]]



कस्मादिदमसम्पूर्णं रूपसाधनं गृहीत्वा अत्र निवेश्यते समाधानाय?

  

तथापि, सन्देहनिवृत्तिः क्रियते।

  

"यदा रुद् धातुः, पठ्यते, तदैव, रुदादिभ्यः पञ्चभ्यः धातुभ्यः,

"रुदादिभ्यः सार्वधातुके ७।२।७६॥"

रुदादिभ्यः उत्तरस्य वलादेः सार्वधातुकस्य इडागमो भवति। रुद् रोदिति। स्वप् र्वपिति। श्वस् श्वसिति। अन् प्राणिति। जक्ष् जक्षिति।

  

इति वलादेः सार्वधातुकस्य इडागमो भवति। रुद्+ति \> तिप्तकारस्य वलादित्वात् सार्वधातुकत्वाद् इडागमे, रुद्+इति, पुगन्तलघूपधस्य गुणे, रोदिति इति।

  

तस् प्रत्यये च, इट्।

रुदितः इत्यत्र तु, गुणो न भवति, केवलमिडागम एव। रुदितः इति भवति। गुणस्तु न भवति, तस् प्रत्ययस्य, "सार्वधातुकमपित्--१।२।४" इति ङिद्वद्भावात्"क्ङिति च" (1.1.5)" इति गुणनिषेधात्,सकारस्य रुत्वविसर्गयोः रुदितः इति।



वलादेरेव सार्वधातुकस्य, इति झि प्रत्यये न भवति,

रुद्+अन्ति = रुदन्ति इत्येव।

  

एवमेवान्यत्रापि वचनेषु। अन्येषां चतुर्णामपि धातूनामपि इडागमः।

  

  



