+++
title = "000 janakisharan ."

+++
[[janakisharan .	2014-07-30, 18:18:54 [Source](https://groups.google.com/g/samskrita/c/6GGU-XWJpyM)]]



मान्याः

मदीया इयं जिज्ञासा यत् सर्वादिगणे पठितत्वात् ’विश्व’ इति शब्दस्य सप्तम्यैकवचने "विश्वस्मिन्" इति रूपं भवति। परं "पूर्वपरावरदक्षिणो० (१-१-३४) इति सूत्रेण पूर्वादिशब्दानां रूपद्वयं भवति यथा "पूर्वस्मिन्", "पूर्वे" इति। तथैव "विश्व" इति शब्दस्यापि रूपद्वयं भवति वा? किं "संज्ञोपसर्जनीभूतास्तु सर्वादयः" इति वार्तिकेन अत्र विकल्पो विधीयते? यतो हि क्वचित्प्रयोगेषु "विश्वेऽस्मिन्" इति प्रयोगो दृष्टः। किमयं प्रयोगःसाधुः उत प्रामादिकः। कृपया ससूत्रं सोदाहरणं विस्तारयन्तु। यदि इह पूर्वचर्चा अस्ति तर्हि तस्याः सूत्रं (thread) प्रेषयन्तु।

सादरं

जानकीशरणः

