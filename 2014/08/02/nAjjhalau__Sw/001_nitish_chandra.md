+++
title = "001 nitish chandra"

+++
[[nitish chandra	2014-08-02, 11:57:45 [Source](https://groups.google.com/g/samskrita/c/Sw1_dVfHIyM)]]



  

> 
> > 
> > अनेन (आकारस्य ग्रहणेन) ईकारशकारयो: / ॠकारषकारयो: सावर्ण्यं कथं > निवार्यते?
> > 
> > 
> >   
> > 
> > 



न निवार्यते। "अणुदित्सवर्णस्य चाप्रत्ययः" इति सूत्रेण अ अष्टादशवर्णानां संज्ञा भवति। तथैव इकार उकारश्च। किन्तु ईकारः केषामपि संज्ञा न भवति। शकारोऽपि केषामपि संज्ञा न भवति यतः शकारः अण् इति प्रत्याहारे नास्ति उदित् च नास्ति। ततः ईकारशकारयोः परस्परसावर्ण्यभावेऽपि ईकारप्रयोजनात् शकारग्रहणं शकारप्रयोजनात् ईकारग्रहणं वा न भवति। किन्तु हकारः अण्प्रत्याहारे अस्ति। तदर्थं यदि "नाज्झलौ" इति सूत्रे 'आकारः' नास्ति तर्हि हकारस्य प्रयोजनात् आकारस्य ग्रहणं भवति। एतत् तु अनिष्टम् । किमर्थम् । दीक्षितः वदति - "विश्वपाभि: इत्यत्र 'हो ढः" (८.२.३१) इति ढत्वं न भवति"।  
  
ततः ईकारशकारयोः तथैव ऋकारषकारयोः सावर्ण्यं निवारयितुं कापि आवश्यकता नास्ति।  
  
धन्यवादाः  
नितीश्  

