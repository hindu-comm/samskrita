+++
title = "003 R. N. iyengar"

+++
[[R. N. iyengar	2014-05-11, 06:49:20 [Source](https://groups.google.com/g/samskrita/c/dNUjl4Y2r2k)]]



श्रीमन् नमस्तुभ्यम् \| भवतः विवरणं सन्दिग्धम् इति प्रतिभाति \| किन्तु समीचीनमपि भवितुमर्हति \| कथम्? नाहं बहुश्रुतः \| यत्किञ्चित् मया पठितं तदाश्रित्य ममअभिप्रायं लिखामि \|

  

आदावेव प्रार्थये \|व्याकरणदोषाः क्षन्तव्याः !\|

  

ऋग्वेदे सूर्यग्रहणं स्वर्भानुना अभवत् इति उच्यते तथापि प्राचीनग्रन्थेषु सर्वत्र राहुरेव अर्कचन्द्रयोः पर्वकालेषु ग्रहणकारणमिति कथितम्\|\|
भट्टोत्पलस्यबृहत्संहिताविवृतौ अतिप्राचीनानि वेदाङ्गकाले
विद्यमानानिपराशरतन्त्रस्थितवाक्यानि उद्धृतानि \|\| तत्रापि राहुः सूर्यचन्द्रमसौ गृह्णाति इति पठ्यते \|\| महाभारते राहुरग्रसदादित्यं इति श्रूयते\| चन्द्रग्रहणसन्दर्भे अपि राहुरेव उद्दिष्टम् दृश्यते\|\|रामायणे'पि एवमेव \|\|

वराहमिहिरेणपि राहुचाराध्याये एवसूर्यचन्द्रयोः ग्रहणफलानि कथितानि \|\| वराहः केतुशब्देन धूमकेतून् केतुचाराध्याये विवृणोति \|\| सिद्धान्तज्योतिषग्रन्थेषु ग्रहणगणिते पात इति पारिभाषिकशब्दस्य प्रयोगः दृश्यते \| इदमेव राहुशब्दप्रतिनिधिरासीत् तस्मिन्काले (आर्यभट-ब्रह्मगुप्तादीनां काले)इति मया अनुमीयते \|\| 

  

तदा कथं केतुः ग्रहणकारकोभवितुं शक्यते ? आश्चर्यमिदं यत् अद्यतनकाले धूमकेतुभिः सूर्यस्य कष्टसाध्येनविकल्पेन चन्द्रस्यापिप्रच्छादनं साध्यमिति स्वीकृतमस्ति \|\|

  

केतुग्रस्तचन्द्रग्रहण्म् अथवा सूर्यग्रहणम् इति प्रयोगःकस्यचनधूमकेतुग्रहस्य भूमिंप्रति समीपागमनेन सूर्यस्य वा चन्द्रस्य वा आच्छादनेनप्रायः सामान्यलोकव्यवहारे प्रचारितः स्यात् \|इतिद्योततेननु ?

  

अपर्वणि शशाङ्कार्कौ त्वष्टानाममहाग्रहः \|

आवृणोति तमः श्यामः सर्वलोकविपत्तये \|\|

  

इति पराशरतन्त्रे पठ्यते \| विचारणीयमिदंपुरातनंलोकप्रसिद्धं श्लोकम्\| किञ्चेत् ऋग्वेदे त्वष्टा तु सूर्यरोधकः \| अन्तरिक्षे विद्यमान कश्चनदेवो वा असुरो वाआसीत् \|\|

  

भवदीयः

नारायणः

  

  
On Monday, May 5, 2014 5:56:07 PM UTC+5:30, SL Abhyankar wrote:



