+++
title = "000 K.N.RAMESH"

+++
[[K.N.RAMESH	2014-05-27, 18:27:31 [Source](https://groups.google.com/g/samskrita/c/V2EktvqDu-A)]]



  

<https://www.youtube.com/watch?v=BEUnJ3By2nI&feature=youtu.be>  

  

Hymn to Sri Adi Shankaracharya composed by the 36th Jagadguru Shankaracharya of the Sringeri Sharada Peetham,H.H SRI SRI BHARATI TIRTHA MAHASWAMIJI.  

  

॥श्रीशङ्कराचार्यस्तवः॥  
  
श्रीशङ्कराचार्यवर्यं सर्वलोकैकवन्द्यं भजे देशिकेन्द्रम्  
  
धर्मप्रचारेऽतिदक्षं योगिगोविन्दपादाप्तसन्यासदीक्षम् ।  
दुर्वादिगर्वापनोदं पद्मपादादिशिष्यालिसंसेव्यपादम् ॥१॥  
  
शङ्काद्रिदम्भोलिलीलं किङ्कराशेषशिष्यालि सन्त्राणशीलम् ।  
बालार्कनीकाशचेलं बोधिताशेषवेदान्त गूढार्थजालम् ॥२॥  
  
रुद्राक्षमालाविभूषं चन्द्रमौलीश्वराराधनावाप्ततोषम् ।  
विद्राविताशेषदोषं भद्रपूगप्रदं भक्तलोकस्य नित्यम् ॥३॥  
  
पापाटवीचित्रभानुं ज्ञानदीपेन हार्दं तमो वारयन्तम् ।  
द्वैपायनप्रीतिभाजं सर्वतापापहामोघबोधप्रदं तम् ॥४॥  
  
राजाधिराजाभिपूज्यं रम्यशृङ्गाद्रिवासैकलोलं यतीड्यम् ।  
राकेन्दुसङ्काशवक्त्रं रत्नगर्भेभवक्त्राङ्घ्रिपूजानुरक्तम् ॥५॥  
  
श्रीभारतीतीर्थगीतं शङ्करार्यस्तवं यः पठेद्भक्तियुक्तः ।  
सोऽवाप्नुयात्सर्वमिष्टं शङ्कराचार्यवर्यप्रसादेन तूर्णम् ॥६॥  

