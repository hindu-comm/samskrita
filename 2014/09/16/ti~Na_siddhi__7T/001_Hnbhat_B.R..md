+++
title = "001 Hnbhat B.R."

+++
[[Hnbhat B.R.	2014-09-17, 07:51:28 [Source](https://groups.google.com/g/samskrita/c/7T5jPhbZEv8)]]



2014-09-16 12:33 GMT+05:30 mukesh patel \<[thehal...@gmail.com]()\>:  

> तिङ सिद्धि प्रसंगे परस्मैपदे लटि तस्, थस्, वस् च मस् इत्येषु सकारस्य > लोप न भवति " न विभक्तौ तुस्मा:" इत्येन कारणेन। स् -> रु-> :  
>   

  

"न विभक्तौ तुस्माः॥ १।३।४"  

इत्यनेन कारणेन, तवर्ग-सकार-मकाराणाम् इत्संज्ञा न भवति, तेन "१.३.९ तस्य लोपः" इति सूत्रेण तस्य लोपो न भवति इत्येवार्थः।

  



> किन्तु लङ, लोट, लिङ च इत्येषु तु वस् च मस् इत्यनयो: स्थाने लोप भवति > एव। किमर्थम् एवं? किम् तौ विभक्ते न स्त:?  
>   



विभक्ती एव, वस्, मस् इति। तत्र तयोः,विभ्क्तौ, इतसंज्ञायाः अभावात्१.३.९ "तस्य लोपः" इति सूत्रेण लोपो न भवत्येव। किं तु, ङकारानुबन्धेषु लङ्, लिङ्, लृङ्, लुङ्, लृङ् इति लकारेषु,नित्यं ङितः (३,४,९९) इति सूत्रेण "लङ्" लकारे उत्तमपुरुषस्थस्य सकारस्य लोपो भवति। एवं "लोटो लङ्वत् (३।४।८५) इति लोट्लकारेऽपि, लङ इव कार्यं भवति, इति, उत्तमपुरुषस्य सकारस्य लोपः।

  

अत्र तिङ्-प्रत्ययसिद्धिः दृश्यताम् ---

  

<https://sites.google.com/site/samskritavyakaranam/sArvadhAtukaprakaraNam-adantam-aGgam/03---tiGpratyayAnAM-siddhiH>  

  

> अन्य: प्रश्न:।  
> लङ लकारे य: अकार धातो: आदौ विहित: तत्कृते किम् सूत्रम् ?  

  

न केवलं लङ्लकारे, किं तु ---

  

"लुँङ्लँङ्लृँङ्क्षु अडुदात्तः" (६.४.७१) इत्यनेन अडागमः, लुङ्, लङ्, लृङ् इति लकारेषु सर्वत्र अङ्गस्याडागमः। न सर्वेषां धातूनाम्, किं तु हलादिधातूनामेव। अजादिधातूनां तु,  

"आडजादीनाम् ६।४।७२" इति सूत्रेण, आट् इत्यागमः भवति।  

  

  

