+++
title = "001 श्रीमल्ललितालालितः"

+++
[[श्रीमल्ललितालालितः	2014-11-08, 13:05:13 [Source](https://groups.google.com/g/samskrita/c/NInzqM-xzw0)]]



कुत्रत्योऽयं श्लोक इति तु न ज्ञायते मया ।  

परं तेनैकेन श्लोकेन जातमात्रस्य शूद्रत्वे स्वीकृतेे मानवापस्तम्बादिवचनानां विरोधो भवति इति तु स्वीकर्त्तव्यमेव । तथैव च भवता लक्षितमपि ।  

तथा हि मनुः -  

ब्राह्मणः क्षत्रियो वैश्यस्त्रयो वर्णा द्विजातयः ।  

चतुर्थ एकजातिस्तु शूद्रो नास्ति तु पञ्चमः ॥  

सर्व्ववर्णेषु तुल्यासु पत्नीष्वक्षतयोनिषु ।  

आनुलोम्येन सम्भूता जात्या ज्ञेयास्त ए हि ॥  

अत्र ब्राह्मणादिना सवर्णायामक्षतयोन्यां पत्न्यां जातस्य मातृपितृजातीयत्वमुक्तम् ।  

तत्तु जायमानमात्रस्य शूद्रत्वे विरुद्ध्येत इति ।  

  

इदानीं परस्परविरुद्धवाक्ययोरेकस्य प्रामाण्याभ्युपगमेऽपरस्य च तत्त्यागे बीजं वक्तव्यं परीक्षकैः । अत एव यावदुभयशास्त्रोपपादकं वा एकतरस्य बलवत्तासाधकं वा प्रमाणं नोच्यते तावदाशङ्कितेनैव भूत्वा कालयापनं कर्त्तव्यम् ।  

तत्रापि यस्य वाक्यस्य मूलमेव न ज्ञातं तस्य प्रामाणिकत्वे संशयात् तत्त्यक्त्वा चातुर्वर्ण्यं मया सृष्टं गुणकर्म्मविभागश इति वाक्यमादृत्यैव विरोधप्रदर्शनमुचितम् इत्यपि ध्येयम् ।  
  

एतच्च ज्ञेयं यत् धर्म्मप्रतिपादकत्वेन मनुयाज्ञवल्क्यापस्तम्बादिवचनानां , धर्म्माख्यकर्म्मौपयिकत्वेन च वर्णविभागस्य परस्पराकाङ्क्षापूरकत्वम् ।  

भगवद्गीतावाक्यस्य तु भगद्वचनान्तरानुकूल्येनैवान्यथानयनमुचितं , तथा हि उक्तं भगवता -  

ब्राह्मणक्षत्रियविशां शूद्राणाञ्च परन्तप ।  

कर्म्माणि प्रविभक्तानि स्वभावप्रभवैर्गुणैः ॥  

इत्थं प्रागेव सिद्धब्राह्मणत्वादीनां जन्महेतुगुणानुरूपं कर्म्माणि विहितानि इति तत्रोक्तं चातुर्वर्ण्यम् इतिवाक्यस्यापि तत्परत्वेन नयने हेुतः ।  

किञ्च गुणकर्म्मविभागशः इत्यत्र पूर्व्वजन्मकृतकर्म्मभेदप्रयुक्तो जातिभेद इत्यत्राप्यानुकूल्यमेव ।  

जातेः कर्म्ममात्राधीनत्वे तु सा कस्यापि कदापि निश्चिता न स्यात् , प्रतिकर्म्म प्रतिक्षणं च भिद्यमानत्वादेव । न च मास्तु कस्ते खेद इति वक्तव्यं ; तत्तज्जातिप्रसूताय तत्तत्कर्म्मविधायकस्य वेदस्य वैयर्थ्यापत्तेः । न च तदप्यस्तु इति वाच्यं , तर्हि गच्छ गृहं किं शास्त्रमाश्रित्य तस्यैवाप्रामाण्यप्रतिपादकेन प्रतारकेण त्वया सह वार्त्तया । प्रथमं शास्त्रप्रामाण्यसाधनाय किमपि पठ तदैैव तदाश्रित्य वादे तवाधिकारः स्यात् ।  
न हि यस्य शास्त्रमप्रमाणम् इत्येव प्रतिपादनीयं तस्य अस्मिन् शास्त्रे एतत् यत् प्रतिपादितं तद् युक्तम् अपरं न इति विचारः शोभते ।  
  

अथापि संलग्नपत्रद्वयं कस्यचिदुपकाराय स्यात् कथञ्चिदिति योजितमत्र -  

  

[![](https://ci4.googleusercontent.com/proxy/qYa6_H461C21RR-qYIwSBcI7qqS9WSiFAN0DaF9sKsbdOZ5S3C-vrr7s_W7pzqFo7qGPHn6zXYPCgzf3sLpi6Csr9HA9gNV6rWRnwUrSjrNGKy8ubI-d=s0-d-e1-ft#https://ssl.gstatic.com/docs/doclist/images/icon_10_generic_list.png)02BGita 11Eleven Commentaries 414.pdf](https://docs.google.com/a/lalitaalaalitah.com/file/d/0B28FMx5lr-reNE5ha3M1MF9BUUk/edit?usp=drive_web)

  

[![](https://ci4.googleusercontent.com/proxy/qYa6_H461C21RR-qYIwSBcI7qqS9WSiFAN0DaF9sKsbdOZ5S3C-vrr7s_W7pzqFo7qGPHn6zXYPCgzf3sLpi6Csr9HA9gNV6rWRnwUrSjrNGKy8ubI-d=s0-d-e1-ft#https://ssl.gstatic.com/docs/doclist/images/icon_10_generic_list.png)02BGita 11Eleven Commentaries 415.pdf](https://docs.google.com/a/lalitaalaalitah.com/file/d/0B28FMx5lr-reTmZkQk5IU0c5b00/edit?usp=drive_web)

  

  

**श्रीमल्ललितालालितः  
**[www.lalitaalaalitah.com](http://www.lalitaalaalitah.com)

  

2014-11-07 22:36 GMT+05:30 mvnpavana kumara Sharma \<[mvnpa...@gmail.com]()\>:  

> सर्वेभ्यो नमांसि भूयांसि। जन्मना जायते शूद्र इत्यस्य श्लोकस्य मूलभूत: > ग्रन्थ: क इति आद्यस्संशय:। केचन वदन्ति जन्मना जायत इति नैव वाच्यम् > यतोहि "गर्भाष्टमेषु ब्राह्मणमुपनयीत"(आ.ध.सू) इत्यादिना ब्राह्मणस्य तथा > क्षत्रवैश्ययोरेव विहितमुपनयनं, जन्मना जायते शूद्र इत्यनेन संप्राप्त > शूद्रत्वयुक्तस्य द्विजाते: कथं क्रियते। अत: जन्मना जायते शूद्र इति नैव > भवति, जन्मना जायते ब्रह्मा इति वक्तव्यमिति। अतो मीमांसका कृपया > विशदीकुर्वन्त्वित्यभ्यर्थये! विषयोऽयं केवलं विवेचनार्थमेवोपस्थापित इति > विनिवेद्यते।  

>   
> --  
> You received this message because you are subscribed to the Google > Groups "samskrita" group.  
> To unsubscribe from this group and stop receiving emails from it, send > an email to [samskrita+...@googlegroups.com]().  
> To post to this group, send email to [sams...@googlegroups.com]().  
> Visit this group at <http://groups.google.com/group/samskrita>.  
> For more options, visit <https://groups.google.com/d/optout>.  

  

