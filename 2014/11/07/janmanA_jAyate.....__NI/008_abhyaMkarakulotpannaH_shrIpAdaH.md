+++
title = "008 अभ्यंकरकुलोत्पन्नः श्रीपादः"

+++
[[अभ्यंकरकुलोत्पन्नः श्रीपादः	2014-12-05, 12:16:36 [Source](https://groups.google.com/g/samskrita/c/NInzqM-xzw0)]]



नमांसि !

  

"जन्मना जायते शूद्रः" इत्यस्य संदर्भग्रन्थः यः कोऽपि भवेत्, मनस्यागच्छति यत् सर्वे मानवाः जन्मना शूद्राः एव जायन्ते \| मन्येऽहंशूद्रः इति असंस्कृतः \| संस्कारस्य पश्चात् मनुजः ब्राह्मणः वा क्षत्रियः वा वैश्यः वाभवति \| मम विचारेण"जन्मना जायते शूद्रः" इत्यनेन वाक्येन संस्काराणां महत्त्वं प्रतिपादितमस्ति \|

  

संस्काराणां केषामपि जनानामेवअधिकारोऽस्ति एवमपि किं कारणेनमन्तव्यम् ? अधिरथस्य गृहे संवर्धितः कर्णः केन संस्कृतः खलु यत् सः भगवतःपरशुरामात् दिव्यास्त्रविद्यां प्राप्तवान्?

  

यः कोऽपि स्वयंप्रेरितोऽपिसंस्कृतः भवति सः शूद्रत्वात् कतिचित् अधिकं श्रेयःश्रेष्ठत्वं चप्राप्नोति \|

  

संस्काराः के ? वाल्मीकिना तु नारदमुनेः सूचनानुसारेण केवलंजपस्य तप एवाचरितम् \| तदेव संस्कारोऽभवत् \| सः मुनिरभवत् \|

  

अन्यथा"जन्मना जायते शूद्रः" शूद्र एवेति जीवति \|

  

कथमिदम् ?

  

सस्नेहम्  
अभ्यंकरकुलोत्पन्नः श्रीपादः ।  
"श्रीपतेः पदयुगं स्मरणीयम् ।"  
  

