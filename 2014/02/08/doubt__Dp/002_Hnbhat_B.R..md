+++
title = "002 Hnbhat B.R."

+++
[[Hnbhat B.R.	2014-02-09, 08:13:52 [Source](https://groups.google.com/g/samskrita/c/DpIEOEYMitQ)]]



पुक् अन्तो यस्य तत् पुगन्तं। लघ्वी उपधा यस्य तल्लघूपधं। पुगन्तं च लघूपधं चेति समाहारद्वन्द्वात् षष्ठी।  

  

पुगन्तस्य अङ्गस्य लघूपधस्य च इकः सार्वधातुके आर्धधातुके च परतः गुणः भवति।  

  

इति सूत्रार्थः।

  

पुक् इति पुगागमः। "अर्त्तिह्रीब्लीरीक्नूयीक्ष्माय्यातां पुङ्णौ॥ ७।३।३६।

इत्यादिना विहितः। इक् इति प्रत्याहारः, "इ, उ, ऋ, लृ" इति वर्णानां ग्रहणाय। तस्य इकः। इकारादिवर्णानामिति यावत्।

उपधा इति अन्त्यात् पूर्वो वर्णः, "अलोऽन्त्यात् पूर्व उपधा॥ १।१।६४" इति व्यवस्थितः। सा उपधा लघ्वी यस्याङ्गस्य भवति, तस्य, तस्यावयवस्य इकः इत्यर्थ। पुगन्तस्य च लघूपधस्य च इत्यर्थ।

  

सार्वधातुके प्रत्यये, आर्धातुके च प्रत्यये, तयोरवयवभूतस्य इकः गुणो भवतीति संक्षेपः। 

  

सार्वधातुकः प्रतयः, आर्धधातुकः प्रत्ययः इत्यनयोः पूर्वमेव विवरणं दत्तमिति नात्र पुनरावर्त्यते।

  

अत्रोदाहरणानि पूर्वमेव दत्तानि।

  

पुगन्तस्य इकः उदाहरणम् ---

  

भिद् - तृ - "ण्वुल्तृचौ" इति तृच्-प्रत्ययः आर्धधातुकः। इदानीम्, लघूपधः - भिद् इति। तस्यावयवः इकारः। तस्य गुणे एकारः।

  

भेद्+ ता - "खरि च" इति चर्त्वेन दकारस्य तकारः।

  

भेत्+तृ = भेतृ - इति ऋकारान्तः शब्दः, तस्य प्रथमाविभक्तौ एकवचने भेत्ता इति रूपम्। धातृशब्दवद् रूपाणि।

  

फुगन्तस्यावयवस्य् ---

  

३. ३ ह्री लज्जायाम् \| इति जुहोत्यादयोऽनुदात्ता परस्मैभाषाः ।

  

तस्य धातोः, प्रेरणार्थे णिच् प्रत्ययः आर्धधातुकः।

  

ह्री+णिच् \> अनुबन्धलोपे,

र्हॄ+इ - इदानीम्,"अर्त्तिह्रीब्लीरीक्नूयीक्ष्माय्यातां पुङ्णौ॥ ७।३।३६। इति सूत्रेण विहितः पुक्-प्रत्ययः, "ह्री" इत्यस्यान्तावयवो भवति।

  

ह्री+प् + इ \> इति। अत्र "ह्रीप्" इत्यङ्गम्, तच्च पुगन्तम्, अन्ते पुगागमस्य विद्यमानत्वात्। इति तस्यावयवः ई-कारः। इक्, तस्य गुणे एकारः।

  

ह्रेप्+इ \> ह्रेपि इति णिजन्तो धातुः:

  

तस्य, पुनः, तिप् इति सार्वधातुकप्रत्यये, शप् प्रत्ययः। "कर्तरि शप्‌ (पा०सू० ३/१/६८)" इति सूत्रेण।

  

ह्रेपि+अ+ति \> इदानीम्, ह्रेपिइत्यस्य शप्= अ इति सार्वधातुके प्रत्यये, ""सार्वधातुकार्धधातुकयोः" । । ७,३.८४ । ।" इति पकारादुत्तरस्य इ-करस्यगुणादेशे,

ह्रेपे+अ+ति \> इति जाते, , गुणे, तस्य पकारादुत्तरस्य एकारस्य "एचो ऽय्-अव्-आय्-आवः \|\| PS_६,१।७८ \|\|" इति अय्-आदेशः।

  

ह्रेपय्+अ+ति \> ह्रेपयति इति वर्तमाने लट्-लकारे, प्रथमपुरुषैकवचनम्\\

  

इति उदाहरणद्वयमपि दत्तमेव सूत्रस्य।

  

  

  



  

\|\|

