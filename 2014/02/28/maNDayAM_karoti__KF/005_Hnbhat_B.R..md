+++
title = "005 Hnbhat B.R."

+++
[[Hnbhat B.R.	2014-03-02, 08:27:19 [Source](https://groups.google.com/g/samskrita/c/KFBiIAS1j14)]]



2014-03-01 12:12 GMT+05:30 Parjánya \<[bik...@gmail.com]()\>:  

> 
> > अनुगृहीतो ऽस्मि तव विवृत्या, Mr. Bhat!  
>   
> विवृतिरतिशोभनम्, अहं तु सर्वं नावगच्छम्। क्षमस्व!  
>   
> अधि धातुं प्रश्नो वै नास्ति। संदेशस्य नामपत्त्रं भ्रमः।  
> > 

  

किं

 तत् नामपत्त्रम्?

  

अधि धातुम् इति कः प्रयोगः?

  

अहमपि नावगच्छम्।



  



> 
> > धातोरर्थो वै भूषनम्, >
> 

  

नास्त्येव

 भूषनम्, किं तु भूषणम्।



> 
> > अथो तु यदि वदेयं "राजा भूमिं मण्डयति" इत्यर्थः कः? >
> 

  

भूप्रदेशमलंकरोतीत्येवार्थः।





> 
> > कश्चिद्राजा वृक्षान्चौषधीश्च मृगान्च मणिरत्नैर्मालाभिरलंकरोतीति मनसा > कल्पयामि, ध्रुवस्त्वस्म्यर्थो न तथा। >
> 

  

  

यदि

 भवतां कल्पितोऽर्थः निश्चितः, तर्हि कः प्रश्नस्यावकाश?



> 
> > अतो मन्ये... स भूमिं मण्डयति, तामनुशास्तीति। युक्तं तत्?  
>   
> > 

  

युक्तमेव।

 न स धात्वर्थः।

  

पाण्डुरङ्गस्मरणम्

  

पाण्डुरङ्गस्मरणम् समचरणसरोजं सान्द्रनीलाम्बुदाभं जघननिहितपाणिं



मण्डनं मण्डनानाम् ।

तरुणतुलसिमालाकंधरं कञ्जनेत्रं सदयधवलहासं वि

ट्ठ

लं चिन्तयामि ॥  

  

कथमत्र

 विट्ठलस्य पाण्डुरङ्गस्य मण्डनानां मण्डनत्वम्? न तेन आभरणानि पुष्पैर्मणिभिर्वा अलंक्रियते। भवतां प्रश्नानामवकाशः एव, धात्वर्थं प्रति।

  

आभरणस्याभरणंप्रसाधनविधेः प्रसाधनविशेषः । उपमानस्यापि सखे प्रत्युपमानं वपुस्तस्याः ॥ विक्रम० २ ।३॥ ३.

  

नायिकायाः ऊर्वश्या वपुः कर्थमाभरणस्याभरणं भवति? न तस्याः शरीरं केनापि स्वर्णलोहेन वा, पुष्पैर्माणिक्यैर्वा अभरणान्यलंकरोति। इति भवतः सन्देहस्यावकाश एव।

  

जय नीलाद्रिशिखरभूषणाघप्रदूषण । प्रणतार्तिहर श्रीमंस्त्राहि मां शरणागतम् ॥ 5 (श्री स्कन्दपुराणे वैष्णवखण्डे पुरुषोत्तममाहात्म्ये)  

  

इत्यत्र पुरुषोत्तमदेवः, नीलाद्रिं भूषणैः पुष्पैर्वालंकरोति? नापि पुरुषोत्तमदेवः कश्चिदाभरणविशेषः।

नापि

 अघं अवाच्यैर्वचनैः दूषयति?

  



> 
> > "भुजंगभेदे" इति। सर्पस्य (सर्पानां वा...) भेद इत्यर्थः?  
> > 

  

  

सर्पभेद इत्येव मयावगतम्। मण्डलो नाम सर्पविशेष इत्येवार्थः।

  

मण्डलः, पुं, (मण्डं लाति गृह्णातीति । ला कः ।)

कुक्कुरः । इति मेदिनी । ले, १२१ ॥

*सर्पविशेषः ।**इति विश्वः ॥*



> 
> > "परिधशुनि" इति। कष्टम्! शब्दाङ्गः कः? परिधश्वन्?  
> > 

  

  

कष्टमेवापतितम्, लेखने प्रमादः। क्षन्तव्योऽयं जनः।

  

"परिधौ शुनि" इति पठ्यताम्।

  

  



> 
> > "द्वदाशराजाके" इति। के ते? द्वदाशनृपतिसंघः?!  
> > 

  

  

उशना एव प्राह द्वादशराजकं मण्डलम्।

  

  

द्बादशराजकम् । इति मेदिनी । १ ले, २१ ॥



एतापसिद्धौ नृपतिः प्राप्नोति महतीं श्रियम् ।

तस्मादुत्थानयोगेन प्रतापं जनयेत्परम् ॥

एकार्थाभिनिवेशित्वमविलक्षणमुच्यते ।

दारूणस्तु स्मृतः शत्रुर्विजिगीषुगुणान्वितः ॥

लुब्धः क्रूरोऽलसोऽसत्यः प्रमादी भीरूरस्थिरः ।

मूढो योधावमन्ता च सुखच्छेद्यो रिपुः स्मृतः ॥

अरिर्मित्रमरेर्मित्रं मित्रमित्रमतःपरम् ।

तथारिमित्रमित्त्रञ्च विजिगीषोः पुरः स्थिताः ॥

पार्ष्णिग्राहः स्मृतः पश्चादाक्रन्दस्तदनन्तरम् ।

आसारावनयोश्चव विजिगीषोस्तु *मण्डलम्* ॥

अरेस्तु विजिगीषोस्तु मध्यमो भूम्यनन्तरः ।

अनुग्रहे संहतयोः समर्थो व्यस्तयोर्वधे ॥

मण्डलत्वे हि चैतेषामुदासीनो बलाधिकः ।

अनुग्रहे संहतानां व्यस्तानाञ्च वधे प्रभुः ॥

मूलप्रकृतयस्त्वेताश्चतस्रः परिकीर्त्तिताः ।

आहैव मन्त्रकुशलश्चतुष्कं *मण्डलं मयः ॥*

*विजिगीषुररिर्मित्रं पार्ष्णिग्राहोऽथ मध्यमः ।*

*उदासीनः पुलोमेन्द्रौ षट्कं मण्डलमूचतुः ॥*

*उदासीनो मध्यमश्च विजिगीषोस्तु मण्डलम् ।*

*उशना मण्डलमिदं प्राह द्वादशराजकम् ॥”)*

  

  







(उक्तञ्च तद्विवरणं कामन्दकीये नीतिसारे ।

८ । १ -- २२ ।

  

“उपेतः कोषदण्डाभ्यां सामात्यः सह मन्त्रिभिः ।

दुर्गस्थश्चिन्तयेत्साधु मण्डलं मण्डलाधिपः ।

  

रथी विराजते राजा विशुद्धे मण्डले चरन् ।

अशुद्धे मण्डले सर्पन् शीर्य्यते रथचक्रवत् ॥

रोचते सर्व्वभूतेभ्यः शशीवाखण्डमण्डलः ।  

सम्पूर्णमण्डलस्तस्माद्बिजिगीषुः सदा भवेत् ॥

अमात्यराष्ट्रदुर्गाणि कोषो दण्डश्च पञ्चमः ।

एताः प्रकृतयस्तज्ज्ञैर्विजिगीषोरुदाहृताः ॥

एताः पञ्च तथा मित्रं सप्तमः पृथिवीपतिः ।

सप्तप्रकृतिकं राज्यमित्युवाच बृहस्पतिः ॥

सम्पन्नस्तु प्रकृतिभिर्महोत्साहः कृतश्रमः ।

जेतुमेषणशीलश्च विजिगीषुरिति स्मृतः ॥

कौलीनं वृद्धसेवित्वसुत्साहः स्थूललक्षिता ।

चित्रज्ञता बुद्धिमत्त्वं प्रागल्भ्यं सत्यवादिता ॥

अदीर्घसूत्रताऽक्षौद्रं प्रश्रयः स्वप्रधानता ।

देशकालज्ञता दार्ढ्यं सर्व्वक्लेशसहिष्णुता ॥

सर्व्वविज्ञानिता दाक्ष्यं सदा संवृतमन्त्रता ।

अविसंवादिता शौर्य्यं भक्तिज्ञत्वं कृतज्ञता ॥

शरणागतवात्सल्यममर्षित्वमचापलम् ।

स्वकर्म्मदृष्टशास्त्रत्वं कृतित्वं दीर्घदर्शिता ॥

जितश्रमित्वं धर्म्मित्वमक्रूरपरिवारता ।

प्रकृतिस्फीतता चेति विजिगीषुगुणाः स्मृताः ॥

सर्व्वैर्गुणैर्विहीनोऽपि स राजा यः प्रतापवान् ।

प्रतापयुक्ता ह्यस्यन्ति परान् सिंहा मृगानिव ॥



  

> 
> > "कुष्ठभेदे" इति। रोगः कश्चित्?  
> > 

  

  

कुष्ठाख्यरोगविशेषे एव मण्डलशब्दः प्रयुज्यते इति कोशवाक्यस्यार्थः।

  



> 
> >   
> अहं नातीव मूर्खः प्रतिभामीत्याशंसामि॥  
>   
>   
> > 

  

अहं

 न जानामि भवानतीव मूर्खो वा अनतीवमूर्खो वा इति, नास्ति मम तत्रास्था च। भवतामेव सन्देहश्चेद् भवतैवोत्तरमन्विष्यताम्।

