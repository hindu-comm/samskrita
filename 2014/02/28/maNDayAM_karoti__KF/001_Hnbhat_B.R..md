+++
title = "001 Hnbhat B.R."

+++
[[Hnbhat B.R.	2014-02-28, 17:54:04 [Source](https://groups.google.com/g/samskrita/c/KFBiIAS1j14)]]



> 
> >   
> तत्र --- "**अयं नृपतिः पुरुषोत्तमदेवः कदा कतमं भूमण्डलं मण्डयां > चकारेति?**" इति वचनम्।  
>   
> "**कतमं भूमण्डलम्**" इति 'राष्ट्रं किम्?'। "**भूमण्डलं मण्डयां चकार**" > अर्थः कः? स्याद् अस्ति **भूमण्डलम्** इति तस्य राष्ट्रम्? तद् राष्ट्रं > स "**मण्डयां चकार**" इति, अपालयत्? यदि न तथा, धातुः कः? मण्ड्-धातोर् > अन्यार्थं न अविन्दम्...  
>   
> > 

  

  

१. ३६१ मडि भूषायाम् \| १०. ७६ मडि भूषायां हर्षे च \|

इति धातुद्वयम्\|

  

उभयोरपि धात्वोः भूषणमेवार्थः।

  

भूषा स्यादलंक्रिया

अलंकारस्त्वाभरणं परिष्कारो विभूषणम् ।।२-६-१०१।।

मण्डनं च ।

  

इत्यमरः।

  

मण्डनक्रियावचनाद् धात्वोः, णिजन्तात् (प्रेरणे वा, स्वार्थे वा)

धातोः, लिटि, मण्डयांचकार इति, मण्डयांबभूव, मण्डयामास इति रूपत्रयम्।

अर्थश्च न भिद्यते, भूषायांचकार, अलंचकार, मण्डयांचकार इति। भूमण्डलमिति प्रसिद्धोऽर्थः। भुवो मण्डलमिति षष्ठीसमासः। भूभागमित्यर्थः।

  

"मण्डलं देश-बिम्बयोः।

भुजंगभेदे परिधशुनि द्वादशराजके॥

संघाते कुष्ठभेदे च।"

इत्यमरटीकायाम्, भानूजीदीक्षितः।

  

भूप्रदेशमिति यावत्। अलंचकारेत्येवार्थः।

  

  

  

  

  

  



