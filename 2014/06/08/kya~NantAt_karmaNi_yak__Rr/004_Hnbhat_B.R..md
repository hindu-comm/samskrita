+++
title = "004 Hnbhat B.R."

+++
[[Hnbhat B.R.	2014-06-14, 14:11:06 [Source](https://groups.google.com/g/samskrita/c/Rrn8li0gIbA)]]



कः अर्थ उद्दिष्टः?

  

विशेष इवाचरति? विशेष इवाचरति कः? केन विशेष इवाचर्यते? यतश्च आ+पूर्वः चरधातुः अत्र सकर्मको न भवति, यथा धर्ममाचरति, धर्मं चरतीत्यादिवत्। विशेषशब्दश्च अन्येभ्यो विशिष्यते इति विशेषः, स एवाचरणं कथम्? केन विशेष एवाचर्यते, विशेषेणैव, अदैव तस्य विशेषत्वम्।

  

वैशिष्ट्यमेव विशेषस्य धर्मः। इतरेभ्यो व्यावर्तनेनैव विशेषत्वं भवति। विशेष इवाचरणामपि विशेष एव।

उपमानादाचारे, कर्तुः क्यङ् सलोपश्च इति क्रमः। विशेषस्य उपमानत्वं भवति वा इति विशेश एव। यद्यन्यो&पि तादृशो भवति, विशेषस्य विशेषत्वमेव नष्टं स्यादिति उदाहरणासंगतिः।

  

सदयं विशदीक्रियताम्।

  



