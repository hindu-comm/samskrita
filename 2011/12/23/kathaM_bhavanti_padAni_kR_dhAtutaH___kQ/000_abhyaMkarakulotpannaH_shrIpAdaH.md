+++
title = "000 अभ्यंकरकुलोत्पन्नः श्रीपादः"

+++
[[अभ्यंकरकुलोत्पन्नः श्रीपादः	2011-12-23, 11:44:25 [Source](https://groups.google.com/g/samskrita/c/kQOV8zaXua4)]]



नमो नमः !  
पदानि इति ते शब्दाः ये वाक्येषु संभाषणेषु च प्रयुज्यन्ते । कित्येकानि पदानि शब्दकोषेषु न प्राप्यन्ते । अतः "कथं भवन्ति पदानि ?" अस्य विषयस्य अभ्यासः लाभदायकः ।  
  
"कथं भवन्ति पदानि ?" इति किञ्चित् अध्ययनम् पूर्वमपि सादरीकृतमासीत् । अत्र कश्चित् प्रयासः "कृ" धातुतः प्रापणीयानां शब्दानाम् । तेन "कथं भवन्ति पदानि ?" इत्यस्य विषयस्यापि ।  
  
नीचैः स्थाने स्थाने "(अष्टाध्यायी-सूत्रम् \_\_\_\_ )"-इति निर्देशः आयोजितः अस्ति । तथापि अस्मिन्विषये अहम् अज्ञानी अस्मि । अतः रिक्तानि स्थानानि। *मार्गदर्शनेन उपकुर्वन्तु कृपया* ।  
  
श्रीमद्भगवद्गीतायाः केचन उदाहरणान्यपि उद्धृतानि सन्ति । तेन इदं अध्ययनं रोचकं आश्वासकं च भवति इति मे मतिः ।  
  
**"कृ" धातुतः प्रापणीयानां शब्दानां कश्चिदभ्यासः ।**  
१ "कृ"-धातुनः गण-पद-विचारः (अष्टाध्यायी- धातुपाठात्)

-   कृ भ्वादि (१) अनिट् उ । कृञ् करणे । = to act -   कृ स्वादि (५) अनिट् उ । कृञ् हिंसायाम् । = to cause harm -   कृ तन्वादि (८) अनिट् उ । डुकृञ् करणे । = to do, to act

  
२ "कृ"धातुतः उपसर्गैः सह नूतनाः धातवः भवन्ति । (अष्टाध्यायी-सूत्रम् \_\_\_\_ )

उपसर्गेण धात्वर्थो बलादन्यत्र नीयते । विहाराहार-संहार-प्रहार-प्रतिहारवत्

उपसर्गाः (अष्टाध्यायी-सूत्रम् \_\_\_\_ )

-   अ, अति, अधि, अन्, अनु, अप, अभि, अव, (८) -   आ (१) -   उत्, उप, (२) -   दुः, (दुर्, दुष्, दुस्) (१) -   नि, नि: (निर्, निष्, निस्) (२) -   परा, परि, प्र, प्रति, (४) -   वि, (१) -   सम्, सु (२)

केचन अन्ये उपसर्गाः अपि "कृ" धातुना सह प्रयुज्यन्ते यथा अलंकृ, तिरस्कृ, उपरिकृ, स्वीकृ, धिक्कृ , चमत्कृ, स्पष्टीकृ, बहिष्कृ, परिष्कृ । (अष्टाध्यायी-सूत्रम् \_\_\_\_ )

द्वि-त्रि-उपसर्गाः संमिलित्वापि प्रयुज्यन्ते यथा अनधिकृ, निराकृ । (अष्टाध्यायी-सूत्रम् \_\_\_\_ )

  
३ क्रियापदानि ।

यदि धातुः कस्मिन्श्चित् गणे परस्मैपदी वा आत्मनेपदी भवति, दश-लकारेषु प्रथम-मध्यम-उत्तम-पुरुषभेदैः एक-द्वि-बहु-वचनभेदैः च नवति (९०) पदानि । (अष्टाध्यायी-सूत्रम् \_\_\_\_ )

यदि धातुः कस्मिन्श्चित् गणे उभयपदी भवति तदा तस्मात् शताधिकाशीति (१८०) पदानि भवन्ति ।

लट् वर्तमाने लेट् वेदे भूते लुङ् लङ् लिटस्तथा । विध्याशिषौ लिङ्लोटौ लुट् लृट् लृङ् च भविष्यतः ॥

-   लट् वर्तमाने - नैव किञ्चित्*करोमी*ति (गीता ५-८), सङ्गं त्यक्त्वा
    *करोति* यः (गीता ५-१०), योगिनः कर्म कुर्वन्ति (गीता ५-११)  
-   लुङ् भूते  
-   लङ् भूते- कि*मकुर्वत* सञ्जय (गीता १-१) -   लिट् भूते -   लुट् भविष्ये  
-   लृट् भविष्ये  
-   लृङ् भविष्ये - संग्रामं न करिष्यसि (गीता २-३३)  
-   लेट् वेदे - यथेच्छसि तथा *कुरु* (गीता १८-६३)  
-   लिङ् विध्याशिषौ - *कुर्याद्वि*द्वांस्तथासक्तः (गीता ३-२५)  
-   लोट् विध्याशिषौ

कर्मणि-प्रयोगे धातुतः आत्मनेपदीनि चतुर्थ-गणसमानानि भवन्ति । (अष्टाध्यायी-सूत्रम् \_\_\_\_ )

-   दश-लकारेषु प्रथम-मध्यम-उत्तम-पुरुषभेदैः एक-द्वि-बहु-वचनभेदैः च (९०)
    पदानि ।

प्रयोजकार्थे धातुतः दशमगणसमानानि । (अष्टाध्यायी-सूत्रम् \_\_\_\_ )

-   दश-लकारेषु प्रथम-मध्यम-उत्तम-पुरुषभेदैः एक-द्वि-बहु-वचनभेदैः च (९०
    अथवा १८०) पदानि ।

  
४ अव्ययानि

त्वान्त-वा-ल्यबन्त भूतकालवाचकानि कृत्वा, निष्कृत्य, उपकृत्य इ. । (अष्टाध्यायी-सूत्रम् \_\_\_\_ )

-   सुखदुःखे समे कृत्वा (गीता. २-३८)

तुमन्त प्रयोजनार्थीनि कर्तुम्, उपकर्तुम्, इ. । (अष्टाध्यायी-सूत्रम् \_\_\_\_ )

-   अहो बत महत्पापं कर्तुं व्यवसिता वयम् (१-४५)

  
५ विशेषणानि

भूतकालवाचकं "कृत"-इ. (अष्टाध्यायी-सूत्रम् \_\_\_\_ )

लिङ्ग-विभक्ति-वचन-भेदैः पदानि ।

-   अहन्यहनि बोद्धव्यं किमेतत् सुकृतं कृतम्

"कृत'-शब्दतः उपपदात्मकैः प्रत्ययैः विशेषणानि यथा कृतज्ञ, कृतघ्न । (अष्टाध्यायी-सूत्रम् \_\_\_\_ )

-   लिङ्ग-विभक्ति-वचन-भेदैः पदानि ।

य-तव्य-अनीय-प्रत्ययैः विध्यर्थवाचकानि यथा कार्यम्, कर्तव्यम्, करणीयम् । (अष्टाध्यायी-सूत्रम् \_\_\_\_ )

-   लिङ्ग-विभक्ति-वचन-भेदैः प्रत्येकस्य (७२) पदानि । -   गीता सुगीता कर्तव्या ।

"अन्"-प्रत्ययेन कर्तरि-वर्तमानकालवाचकानि यथा कुर्वन्, कुर्वती । (अष्टाध्यायी-सूत्रम् \_\_\_\_ )

-   लिङ्ग-विभक्ति-वचन-भेदैः (७२) पदानि । -   कुर्वन्नपि न लिप्यते (गीता ५-७)

प्रयोजकादपि यथा कारयन्  

-   लिङ्ग-विभक्ति-वचन-भेदैः (७२) पदानि । -   नैव कुर्वन् न कारयन् (गीता ५-१३)  

ईय-प्रत्ययेन "क्रीय” (अष्टाध्यायी-सूत्रम् \_\_\_\_ )

-   लिङ्ग-विभक्ति-वचन-भेदैः (७२) पदानि ।

उपसर्गैः सह अन्यानि यथा सक्रीय ।

-   लिङ्ग-विभक्ति-वचन-भेदैः प्रत्येकस्य (७२) पदानि ।

"तृ"-प्रत्ययेन कर्तृ-कर्ता-कर्त्री-इत्यादीनि (अष्टाध्यायी-सूत्रम् \_\_\_\_ )

-   लिङ्ग-विभक्ति-वचन-भेदैः (७२) पदानि । -   तस्य कर्तारमपि मां … (गीता ४-१३)

उपसर्गैः सह अन्यानि

-   लिङ्ग-विभक्ति-वचन-भेदैः प्रत्येकस्य (७२) पदानि । -   विध्यकर्तारमव्ययम् (गीता ४-१३)

इच्छार्थि विशेषणम् "चिकिर्षु" । (अष्टाध्यायी-सूत्रम् \_\_\_\_ )

-   लिङ्ग-विभक्ति-वचन-भेदैः (७२) पदानि । -   चिकिर्षुर्लोकसंग्रहम् (गीता ३-२५)

  
६ नामानि

मन्-प्रत्ययेन नपुंसकलिङ्गि नाम “कर्मन्” (अष्टाध्यायी-सूत्रम् \_\_\_\_ )

-   विभक्ति-वचन-भेदैः (२४) पदानि -   कर्मणो ह्यपि बोद्धव्यं (गीता ४-१७)

उपसर्गैः सह अन्यानि नामान्यपि । विकर्म, अकर्म

-   विभक्ति-वचन-भेदैः प्रत्येकस्य नाम्नः (२४) पदानि -   बोद्धव्यं च विकर्मणः । अकर्मणश्च बोद्धव्यं (गीता ४-१७)

क्रिया, कृति, कृत्य इत्यादीनि नामान्यपि । (अष्टाध्यायी-सूत्रम् \_\_\_\_ )

-   विभक्ति-वचन-भेदैः प्रत्येकस्य नाम्नः (२४) पदानि

उपसर्गैः सह अन्यानि नामान्यपि यथा प्रक्रिया, ।

-   विभक्ति-वचन-भेदैः प्रत्येकस्य नाम्नः (२४) पदानि

अन-प्रत्ययेन नपुंसकलिङ्गि नाम कृ + अन = करण (अष्टाध्यायी-सूत्रम् \_\_\_\_ )

-   विभक्ति-वचन-भेदैः (२४) पदानि -   करणं च पृथग्विधम् (गीता १८-१४)

उपसर्गैः सह अन्यानि नामान्यपि यथा उपकरण (नपुंसकलिङ्गि)

-   विभक्ति-वचन-भेदैः प्रत्येकस्य नाम्नः (२४) पदानि

प्रयोजकात् नपुंसकलिङ्गि नाम कारण (अष्टाध्यायी-सूत्रम् \_\_\_\_ )

-   विभक्ति-वचन-भेदैः (२४) पदानि -   पञ्चैतानि महाबाहो कारणानि निबोध मे (गीता १८-१३)

  
७ तद्धितानि

विशेषणानि ।

“कर्मन्”-नाम्नः "ज"-उपपदेन (अष्टाध्यायी-सूत्रम् \_\_\_\_ )

-   लिङ्ग-विभक्ति-वचन-भेदैः पदानि । -   "कर्मजान् विद्धि तान् सर्वान्" (गीता ४-३२)

"क्रिया"-शब्दतः वत्-प्रत्ययेन क्रियावत्-इति विशेषणम् । (अष्टाध्यायी-सूत्रम् \_\_\_\_ )

-    लिङ्ग-विभक्ति-वचन-भेदैः पदानि । -   यः क्रियावान् स पण्डितः ।

“कृति”--शब्दतः न्-प्रत्ययेन कृतिन््-इति विशेषणम् । (अष्टाध्यायी-सूत्रम् \_\_\_\_ )

लिङ्ग-विभक्ति-वचन-भेदैः (७२) पदानि ।

उपसर्गैः सह अन्यानि

-   लिङ्ग-विभक्ति-वचन-भेदैः प्रत्येकस्य (७२) पदानि । -   न मां दुष्कृतिनो मूढाः प्रपद्यन्ते नराधमाः (गीता ७-१५)

"मत्"-प्रत्ययेन विशेषणम् "क्रियमाण" । (अष्टाध्यायी-सूत्रम् \_\_\_\_ )

लिङ्ग-विभक्ति-वचन-भेदैः (७२) पदानि ।

-   प्रकृतेः क्रियमाणानि गुणैः कर्माणि सर्वशः (गीता ३-२७)

उपसर्गैः सह अन्यानि

-   लिङ्ग-विभक्ति-वचन-भेदैः प्रत्येकस्य (७२) पदानि ।

“कर्तृ”-तः त्व-प्रत्ययेन कर्तृत्व इति नपुंसकलिङ्गि नाम । (अष्टाध्यायी-सूत्रम् \_\_\_\_ )

-   तस्मात् विभक्ति-वचन-भेदैः (२४) पदानि । -   न कर्तृत्वं न कर्माणि लोकस्य सृजति प्रभुः (गीता ५-१४)

"चिकिर्षु"-विशेषणात् भाववाचकं स्त्रीलिङ्गि नाम चिकीर्षा । (अष्टाध्यायी-सूत्रम् \_\_\_\_ )

-   तस्मात् विभक्ति-वचन-भेदैः (२४) पदानि ।

कुलसङ्ख्या =   
  
८ कृ-धात्वर्थका: प्रत्ययाः

सक्षमतार्थी विशेषणात्मक: प्रत्ययः “कृत्”

-   लिङ्ग-विभक्ति-वचन-भेदैः पदानि । -   स युक्तः कृत्स्नकर्मकृत् (गीता ४-१८)

विशेषणात्मक: "क"-प्रत्ययः यथा नाशक ।

-   लिङ्ग-विभक्ति-वचन-भेदैः पदानि ।

विशेषणात्मक: "कर"-प्रत्ययः यथा सुखकर ।

-   लिङ्ग-विभक्ति-वचन-भेदैः पदानि ।

नामात्मकः "कर"-प्रत्ययः यथा संकर (पुल्लिङ्गि)

-   विभक्ति-वचन-भेदैः पदानि । -   जायते वर्णसंकरः (गीता १-४१)

नामात्मकः "कार"-प्रत्ययः यथा चर्मकारः, प्रतिकारः ।

-   विभक्ति-वचन-भेदैः पदानि ।

विशेषणात्मक: "कारक"-प्रत्ययः यथा सुखकारक ।

-   लिङ्ग-विभक्ति-वचन-भेदैः पदानि ।

विशेषणात्मकः "कारिन्"-प्रत्ययः यथा हितकारि ।

-   लिङ्ग-विभक्ति-वचन-भेदैः पदानि ।

विशेषणात्मकः "कारिक"-प्रत्ययः यथा अलंकारिक, चमत्कारिक ।

-   लिङ्ग-विभक्ति-वचन-भेदैः पदानि ।

  

