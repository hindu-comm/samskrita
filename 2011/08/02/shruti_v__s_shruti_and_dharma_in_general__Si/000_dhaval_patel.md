+++
title = "000 dhaval patel"

+++
[[dhaval patel	2011-08-02, 18:33:13 [Source](https://groups.google.com/g/samskrita/c/SiLaCVkafaM)]]



Hi all,

This is from GuatamagRhyasUtra with maShkaribhAShya..

It is about what is to be followed when there is doubt:

  

The following verses clarify the position in case of conflict between shruti and smriti:

(1) तुल्यबलविरोधे विकल्पः। । सूत्र १.६। ।

(2)तुल्यबलयोरेव विरोधे विकल्पः,अतुल्यबलयोस्तु बाध एवेति।

(3) तेन श्रुतिस्मृत्योर्विरोधे स्मृतिरेव बाध्यते।

(4) श्रुतौ हि प्रत्यक्षः शब्दः स्मृतावानुमानिकः।

न चानुमानं प्रत्यक्षविरोधे प्रमाणीभवति।

(5) एवं स्मृत्याचारविरोधे च मातुलदुहितृपरिणयनाद्याचारो बाध्यत इति,तत्र ह्याचारात्स्मृत्यनुमानमिति।

विरोधे विकल्पवचनात्,अविरोधे तु तुल्यप्रमाणशिष्टानां समुच्चयः यथा आचमनादीनां श्रौतेषु कर्मस्विति। ।

(6)उच्यतेविरोधे सत प्रमाणानां बलाबलचिन्ता युज्यते।

यत्र तु विरोधाभावः तत्र दुर्बलोपि नैव बाध्यत इति।

  

Can any one explain how there can be difference of opinion in shruti and smriti?

Are there any instances?

  

  

Dr. Dhaval Patel, I.A.S.

Assistant Collector and SDM, Patan

[www.sanskritworld.in](http://www.sanskritworld.in)

  

  

For those interested in greater detail, the whole commenary runs like this



तुल्यबलविरोधे विकल्पः । । सूत्र १.६ । ।





तुल्यप्रमाणप्रापितः पदार्थस्तुल्यबलः ।

तयोः परस्परविरोधे सति विकल्पो वेदितव्यः, अयं वायं वेति ।

नोभयपरित्यागः, उभयोः प्रमाणप्रापितत्वात् ।

नान्यतरपरिग्रहः, एकस्मिन्गृह्यमाणे द्वितीयस्यानर्थक्यप्रसङ्गः स्यादिति
।

किमुदाहरणंश्रुतौ तावतुदिते होतव्यं, अनुदिते होतव्यमित्येवमादि ।

स्मृतावपि,"नित्यमभोज्यं केशकीटावपन्नम्"इति गौतमः ।





पक्षिजग्धं गवाघ्रातमवधूतमवक्षुतं ।

दूषितं केशकीटैश्च मृत्प्रक्षेपेण शुध्यति । ।

इति मनुः । ।





ननुचात्र सार्मथ्यादेव विकल्पप्रसिद्धेः अनर्थकमिदं सूत्रं समुच्चयस्तावदत्र न संभतीति ।

न ह्यनुदिते हुत्वा पुनरुदिते होतुं शक्यते, गुणभूतकालवशेन प्रधानस्य होमस्यावृत्तेरन्याय्यत्वात् ।

प्रधानवशवर्तिनो हि गुणाः, न गुणवशवर्ति प्रधानमिति ।

न चानावृत्तमुभयो कालयोर्हेतुं शक्यते ।

एवं स्मृतावपि शुद्धिपरित्यागयोनैर्व समुच्चयः सम्भवतीति, परस्परविरोधादिति ।

न चोभयपरित्यागो युक्त इत्युक्तं ।

तेनात्र विकल्प एव प्राप्नोतीति नार्थोऽनेनेति । ।





एवं तर्हि न्यायप्राप्तानुवादोऽयं विशेषार्थः ।

को विशेषः ? तुल्यबलयोरेव विरोधे विकल्पः, अतुल्यबलयोस्तु बाध एवेति ।

तेन श्रुतिस्मृत्योर्विरोधे स्मृतिरेव बाध्यते ।

श्रुतौ हि प्रत्यक्षः शब्दः स्मृतावानुमानिकः ।

न चानुमानं प्रत्यक्षविरोधे प्रमाणीभवति ।

एवं स्मृत्याचारविरोधे च मातुलदुहितृपरिणयनाद्याचारो बाध्यत इति, तत्र ह्याचारात्स्मृत्यनुमानमिति ।

विरोधे विकल्पवचनात्, अविरोधे तु तुल्यप्रमाणशिष्टानां समुच्चयः यथा आचमनादीनां श्रौतेषु कर्मस्विति । ।





ननु च यदि वेदलिङ्गप्रभवत्वाभ्युपगम एव स्मृतेः श्रुत्या सहातुल्यबलत्वमुपपाद्यते, तदा हि मन्त्रार्थवादवाक्येष्वन्यपरेष्वपि यानि स्मार्तधर्ममबलभूतानि लिङ्गानि"कुमारा विशिखा इव"इत्येवमादीनि तेषां प्रत्यक्षवेदवाक्यविरोधे सति विरोधिवाक्यानुमानविरोधात्दुर्बलत्वं प्रसज्यते ।

यदा तूत्सन्नशाखापूर्विका स्मृतिरभ्युपगमेयथाऽहापस्तम्बः"ब्राह्मणोक्ता विधयस्तेषामुत्सन्नाः पाठाः प्रयोगादनुमीयन्ते"इति तदोभयोश्च वैदिकत्वात्तुल्यबलतैव प्रसज्यते ।

न ह्यनुमितस्य वेदवाक्यस्य प्रत्यक्षस्य च बलाबलविशेषोऽस्ति प्रत्यक्षानुमानपरिच्छिन्नाग्निवदिति ।

स्यादेतत्यत्र स्मृतिवचने वेदविरोधोऽस्ति तन्नैव वेदवाक्यानुमापकं भवति, किं तर्हि भ्रान्त्यादिप्रभवमेवैतदिति ।

तच्च न युक्तं, धर्मशास्त्रप्रणेतुरनाप्तत्वाभ्युपगमे अविश्वासप्रसङ्गात् ।

यदापि वेदवदविच्छिन्नपारंपर्येणागता स्मृतिरभ्युपगम्यते तदापि तुल्यबलत्वमुपपद्यत इति तत्रापि तन्नैवोपपद्यते ।

यस्तावन्मातुलदुहितृपरिणयनादिकः समाचार उपन्यस्तः स कामाद्यभिभवे सति दुष्टाचारत्वाच्छिष्टाचार एव नोपपद्यते ।

यस्त्वविगानेनोक्तलक्षणैः शिष्टैराचर्यते तस्य वेदमूलत्वाविशेषात्स्मृत्या सह तुल्यबलत्वमेव प्राप्नोति ।

विबन्धनानिबन्धनयोस्त्वन्यदेव प्रयोजनमुपदिष्टं ।

न च समाचारस्य स्मृतिवाक्यान्तरितरूप्सय वेदवाक्यानुमानसंनिकर्षकृतं बलाबलत्वं सिध्यति । ।





अत्रोच्यतेअतुल्यबलत्वं तावत्वेदादीनां सूत्रारम्भसार्मथ्यादेवावगम्यते ।

यदि हि तुल्यबलान्येतानि स्युः तदा विरोधे विकल्पः सार्मथ्यादेव सिद्धः, किमनेन सूत्रेणेति तुल्यबलग्रहणं चानर्थकं स्यादिति ।

अस्मिनपि वेदाद्युर्बलतरत्वं स्मृतेरुपपद्यते ।

तत्र लिङ्गप्रभवत्वमुपपद्यते इत्युक्तं ।

तेनायमेव



पक्षोयुक्तः वस्तु





स्वतन्त्रपक्षोऽभिहितः, स पक्षः"तद्विदां च स्मृतिशीले"इत्येतस्मिन्सति दुरुपपाद एवेति ।

तस्माद्वेदलिङ्गप्रभवत्वमेव स्मृतीनां निर्देषतरमिति । ।





ननु चैवमपि नोपपद्यते, क्वचित्स्मृत्या श्रुतेर्बाधदर्शनात्यथा सामान्येन प्रवृत्तो वैदिककर्माधिकारः स्मृत्या उपनीतादिपुरुषविशेष एवाधिक्रियते ।

तथा संस्कारैकदेशेनाप्यात्मगुणयोगे सति विशिष्टफलाभिधानात्, तथा गामालभेतेति श्रुतिचोदितोऽपि गोवधः स्मार्तप्रतिषेधबलीयस्त्वान्न क्रियते, तथाग्निहोत्रादिकं चोदितजीवनोपाधिकं कर्म द्रव्यसाध्यमपि न स्मार्तचौर्यादिप्रतिषद्धेनापि द्रव्यमार्जयित्वा तत्क्रियते ।

अतः श्रुत्या स्मृतिर्बाध्यत इत्ययुक्तमुक्तमिति । ।





उच्यतेविरोधे सत प्रमाणानां बलाबलचिन्ता युज्यते ।

यत्र तु विरोधाभावः तत्र दुर्बलोपि नैव बाध्यत इति ।

यस्तावदुपनीतस्य कर्माधिकारः सः श्रुत्या नैव विरुध्यते, उपनयनस्य वेदग्रहणार्थत्वात्, तस्य च कर्मार्थत्वात्, न चापूर्वसंयोगमन्तरेण प्रधानसिद्धिः ।

यच्चोक्तं गोवर्धेस्तु श्रुतिचोदितोपि न क्रियत इति, तदपि न केवलं स्मृत्या, किन्तु मन्त्रवर्णाच्चऽमा गाः प्रमापयाश्वान्प्रमापयऽ इत्यादि ।

अतः स्मृत्या श्रुतिर्नैव बाध्यते ।

केचिदुत्सन्नशाखापूर्विकां स्मृतिमाहुः ।

तदयुक्तं ।

तत्र विचार्यतेकिं स्मरणात्पूर्वमेव नष्टाः शाखाः उतोत्तरकालमिति ।

यादे पूर्वं तत्र स्मरणं नोपपद्यते, विनष्टत्वात्, पूर्वविज्ञानसदृशत्वात्स्मृतेः ।

यद्युत्तरकालं, तदोत्सन्नशाखापूर्वकत्वं वक्तुं न युज्यते, तदानीमुपलभ्यमानत्वात् ।

आपस्तम्बोक्तस्याप्ययमभिप्रायःउत्सन्नाः क्वचित्क्वचिद्देशे न सर्वत्रेतिऽतेषामुत्सन्नाः पाठाः प्रयोगादनुमीयन्तेऽ इत्यत्रापि व्याख्या कर्तव्या । ।

