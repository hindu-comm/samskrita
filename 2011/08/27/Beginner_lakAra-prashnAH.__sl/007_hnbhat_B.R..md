+++
title = "007 hnbhat B.R."

+++
[[hnbhat B.R.	2011-08-28, 21:16:49 [Source](https://groups.google.com/g/samskrita/c/slqSgB_W-Rc)]]



  
  

2011/8/28 vishvAs vAsuki \<[vishvas...@gmail.com]()\>



अद्य - अस्मिन् अहनि दिने यावान् कालः स अद्यतनः कालः।



  

अनद्यतन इति॥ व्यतीताया रात्रेरुत्तरार्द्धत आगामिन्या रात्रेः पूर्वार्द्धपर्यन्तम् (यः कालः सः) अद्यतनः, तद्भिन्नोऽनद्यतनः।

  

वर्षशतवृत्तं परोक्षमिति। वर्षसहस्रवृत्तं परोक्षमिति। कुड्यकटान्तरितं परोक्षमिति। द्व्यहवृतं त्र्यहवृत्तं चेति।

  

उक्त एव अद्यतनशब्दार्थः। अनेनैव अद्यतनभूतभविषत्कालौ उक्तावेव। अद्य इदानीम् मध्याह्नः इति चिन्त्यताम्। १२ मध्याह्नः -व्यतीताया रात्रेरुत्तरार्द्धत इदानीं मध्याह्नपर्यन्तः कालः कः - भूतकाल एव खलु। प्रातः काले किमकार्षीत्? सायाह्ने किं कर्ता? इति अद्यतनभूते अद्यतनभविष्यति च लुङ् - लुट् भविष्यति खलु उभयोः। इदानीं किं करोषि? इति वर्तमानकाले लट्।

  

श्वो वा किं करिष्यसि? ह्यः किमकरोत्? इति अनद्यतने भूत-भविष्यतोः प्रयोगः स्वाभाविक एव। परोक्षे तु उत्तमपुरुषप्रयोगो नास्ति इति यतश्च अहं जगाम इति परोक्षत्वं ममैव कथं संभवति नान्येने गते मया गतमिति वक्तुमवकाशः नास्ति, न वा मम परोक्षे ममैव गमनं कथं संभाव्यते? स जगाम किल? इति परोक्षे। रामो नाम बभूव हुम्। इति परोक्षकालः कः इति प्रथमसन्देशे एव प्रतिविहितं द्रष्टव्यम्।

  

किं भवतः अद्यतने काले भूत-भविष्यतौनभवतः? कः सन्देहः?

  

अस्मादृशानां तु सम्भवत एव।



