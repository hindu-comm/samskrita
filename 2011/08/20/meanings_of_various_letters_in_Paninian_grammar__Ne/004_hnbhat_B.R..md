+++
title = "004 hnbhat B.R."

+++
[[hnbhat B.R.	2011-08-22, 16:01:56 [Source](https://groups.google.com/g/samskrita/c/NeiTPbieESM)]]



धन्यवादाः श्रीपादमहोदयाः,

  

स्पष्टीकरणार्थम्।  
  

व्याकरणे तु -

  

"स्वं रूपं शब्दस्याशब्दसंज्ञा" इति पाणिनिना कण्ठत एवोक्तम्, शब्दस्य स्वं रूपमेव गृह्यते व्याकरणे, ये शास्त्रे संज्ञाशब्दास्तान् विना इति।

  

व्याकरणे संजा अपि पाणिनिनैव निर्दिष्टाः, यथा वृद्धिपदेन - न समृद्धिरूपः प्रसिद्धः अर्थः गृह्यते, न वा "वृद्धि" इति शब्दस्वरूपम्। किं तु "वृद्धिः आद्, ऐच्" इति पाणिनिना परिभाषिता वर्णाः दीर्घ आकारः, ऐ, औ इति स्वरा एव गृह्यन्ते। तेन "वृद्धिः एचि" इति सूत्रेण अवर्णाद् ए-ओ परे, वृद्धि-शब्दो न भवति, किं तु, ऐकारः, औकारो वा यथासंख्यं भवति। इयं शास्त्रपरिभाषा।

  

  

  

2011/8/22 SL Abhyankar \<[sanskr...@gmail.com]()\>

  

> नमो नमः श्रीमन् "डॉ. धवल पटेल"-महोदय !  
> केषामपि अक्षराणां अर्थः तु भवत्येव, यथा 'न' नकारार्थि । 'अ' अपि > नकारार्थी प्रत्ययः 'यथा असत्यम्' । पश्यताम् पाणिनी-सूत्रं - अ > प्रत्ययात् (३-३-१०२) ।  
> अस्ति अन्यदपि पाणिनीसूत्रं - अकः सवर्णे दीर्घः (६-१-९७)। अत्र 'अकः' > इति स्वराः

  

अत्रापि "सवर्णे" इति वर्णशब्दस्य न सजातीय इति केवलमर्थः, किं तु "तुल्यास्यप्रयत्नः सवर्णः" इति परिभाषित एव गृह्यते, न सवर्णविवाहे, असवर्णविवाहे वा यथा सवर्णशब्दः प्रयुज्यते।

  

धन्यवादाः पुनः, प्रसिद्धस्य श्लोकस्य व्याख्यानाय।

  

--



