+++
title = "021 lalitaalaalitah"

+++
[[lalitaalaalitah	2011-03-17, 20:21:00 [Source](https://groups.google.com/g/samskrita/c/pWNFDE7apiw)]]





(कृष्णपक्षे गोपीभाग्यस्य मध्व्रातत्वेन निरूपणे तस्य मधुराधिपतेरखिलस्यापि मधुरत्वमेव निमित्तम्, यथा गीतमष्टाभिः श्लोकैः -

  
अधरं मधुरं वदनं मधुरं नयनं मधुरं हसितं मधुरम् \|. हृदयं मधुरं गमनं मधुरं मधुराधिपतेरखिलं मधुरम् \|\| १\|\|—



इत्यादिभिः।  

)



कर्मोपासनजन्यापूर्वस्य भाग्यपदार्थत्वेन मधुत्वमपि पुण्यगतमेवेति तत्पाकत्वं कृष्णस्य सम्भवत्येव । पुण्यलभ्ये पुण्यत्वोपचारात् । एवमेवोमातपोजनितापूर्वसमूहात्मकत्वं शिवस्य । एवमत्र स्तोत्रसमन्वयाग्रहे हृदयं मधुरं पुण्यात्मकमिति व्याख्यातव्यम् । तच्च नोचितम् ।



कृष्णावयवादीनां मधुरत्वं प्रकाशयत्स्तोत्रं तु गोपीभाग्यस्य, तल्लभ्यस्येति तु पूर्ववत् , कृष्णस्य मधुरावयवसमूहत्वं द्योतयति । तथात्वे न समस्तपदं स्यात् । मधुव्रातपदस्यार्थप्रकाशनसामर्थ्याद्गोपीभाग्यपदेन कृष्णवाचकेनाकाङ्क्षाशमनात् । समस्तत्वे त्वपूर्वघटिता पूर्वोक्तैवोचिता व्याख्या ।



इति

विज्ञापयति

॥श्रीमल्ललितालालितः॥



