+++
title = "014 hnbhat B.R."

+++
[[hnbhat B.R.	2011-04-02, 09:09:22 [Source](https://groups.google.com/g/samskrita/c/Fo2z2hYBUt8)]]





> 
> > "फणीन्द्रस्ते गुणान् वक्तुं लिखितुं हेहयाधिपः।" >
> 
> > 
> >   
> > 
> > 
> > is one of the lines I had come across in Kuvalayananda.
> > 
> > 
> >   
> > 

  

अत्र व्याख्यानम् -

  
"लिख विलेखने" इति धातोः, कुटादावन्तर्भावात् "गाङ्कुटादिभ्योऽञ्णिन् ङित्त् (\*1,2.1)" इति ततः परस्या ञित्-णित्-भिन्नस्य प्रत्ययस्य ङित्त्वात्  "क्ङिति च" (1.1.5) इति गुणनिषेधे, लिखितुमिति रूपस्य साधुत्वम्। अत्र सूत्रे, कुटस्यादिः "कुटादिः" इति तत्पुरुषसमासाश्रयणेन समर्थनम्। कुटः आदिर्येषामिति बहुव्रीहिपक्षे तु लेखितुमिति साधुत्वं समर्थनीयमेव। "७१ लिख विलेखने" इति धातुः, "७२ कुट कौटिल्ये" इत्यतः प्रागेव तुदादौ पठ्यते।

  

अन्ये तु कुटादावन्तर्भावं नेच्छान्ति, तन्मते तत्पुरुषश्रयणे दोषोद्भावनात्, बहुव्रीहौ लेखितुमित्येव साधु रूपम्। अन्यदसाधु।

  

प्रयोगे तु उभयोरपि दर्शनमिति तत्त्वम्। अयं विचारः माधवीयधातु-वृत्तौ चर्चित एव। तत्रैवान्ये ऽपि प्रयोगाश्च दर्शिताः, गुणाभावेन। लिखितुमिति प्रयोगस्य समर्थनीयत्वं च, "संज्ञापूर्वको विधिरनित्यः" इति परिभाषाश्रयणेन हरदत्तमते, गुणविधानस्यानित्यत्वादुप-पादितम्। अयं निर्णयः, प्रयुक्तानां प्रयोगाणां विषये इति

अस्माभिः लिखितुमिति प्रयोक्तुमुचितम्। इति मे मतिः।



