+++
title = "001 SriKanth!"

+++
[[SriKanth!	2011-02-16, 07:05:30 [Source](https://groups.google.com/g/samskrita/c/2Xhfegti0yw)]]



Mahatma's autobio is translated in Sanskrit as well. Here is the  
Sanskrit version of the part where he talks about Sanskrit:

किं च संस्कृतं मे बहुक्लेशमदात् \| रेखागणिते तावत्कण्डे करणीयं न  
किञ्चित् \| संस्कृते पुन: सर्वस्यापि कण्ठपाठ: करणीय इत्यहमबोधिषम् ।  
इदम् च चतुर्थश्रेण्याम् प्रारभ्यत । षष्टकक्षाम् प्रविष्टस्य मम  
हृदयमवसन्नमिवाभवत् । संस्कृतोपाध्यायैरस्माकं महान्परिश्रमोऽदायि \|  
मन्ये बालकास्तावदिच्छन्तु वा नेच्छन्तु वा तदीयमन्त:करणम् तु  
तत्तद्विषयै: संपूरणीयनित्यभुत्तेषाम् प्रत्याशेति \|

संस्कृतवर्गस्य फार्सीवर्गस्य च कापि स्पर्धाभवत् \| फारस्युपाध्याया  
मोलव्याख्यपण्डिता: सवच्छात्रान्न मृशम् दण्डयन्ति स्म \| इतिही बालका:  
परस्परमालापन् \| यथा – “फारसी किलातीव सुलभा भाषा \| फारस्युपाध्याया अतीव  
साधव: \| अमी बालकानाम् दयाम् दर्शयन्ति” इति \| फारसीभाषाया:  
सौलभ्यमाकर्ण्य सञ्जातचापलोऽहम् एकस्मिन् दिने फारसीवर्गम्  
प्रविश्योपाविशम् \| एतेन विषण्ण: संस्कृताध्यापको मामाकार्यैवमभ्यधात् \|  
यथा “युष्मज्जनको वैष्णव इति कथं त्वया विस्मृतम् ? स्वधर्मसंबन्धिनीम्  
भाषाम् कथम् ण शिक्षितुकामोऽसि \| मदीयशक्तिमतिक्रम्य बालका:  
संस्कृतमध्यापनीया इतिच्छा मे जागर्ति \| यथा यथा पाठ: प्रौढिमानम् भजते  
तथा तथा तस्य स्वारस्यम् युष्मदनुभवागोचरो जायते \| न खल्वेवम् त्वया  
मन्दोत्साहेन भाव्यम् \| पुन संस्कृतवर्गमागत्य शिक्ष्यतां पाठ: \| ” इति \|

अहम् दयारसपरिप्लुतमेतद्वचनमाकर्ण्य नितराम् लज्जितोऽभवम् \| उपाध्यायस्य  
प्रीतिवचन मनदर्तुमात्मा नान्वमनयत \| अद्य खलु स्मरामि कृतज्ञतापुर:सरम्  
यत् कृष्णशङ्करपाण्ड्यामहाशायस्तदा ममोपाकरोत् \| यावद्धि मया संस्कृतं  
तदा शिक्षितम् “तावतोऽप्यनभिज्ञतायामस्मात्पवित्र ग्रन्थेष्वासक्तिरेव मे  
दुरुत्पादाभविष्यत \| इतोऽप्यतिशयेन संस्कृतं मया न शिक्षितमित्यह-  
मिदानीमनुतप्ये \| हिन्दुजनेषु हि बालकेन वा बालक्या वा  
संस्कृतमवश्यमध्येतव्यमिति पश्चादव-गतोऽस्मि \|\|

<http://www.sangatham.com/articles/bookreviews/gandhi-sanskrit-biography.html>



