+++
title = "012 Hnbhat B.R."

+++
[[Hnbhat B.R.	2011-11-25, 22:03:51 [Source](https://groups.google.com/g/samskrita/c/iZsRvGDNEkI)]]



On Fri, Nov 25, 2011 at 8:24 AM, अभ्यंकरकुलोत्पन्नः श्रीपादः \<[sanskr...@gmail.com]()\> wrote:  

> नमो नमः !  
> विचारणीयं यदि भवत्-इति न किञ्चित् सर्वनाम । तत्तु भू-धातुतः > कर्तरि-वर्तमानकालवाचकं विशेषणम् । विशेषणानां तु सर्वेषु लिङ्गेषु > सर्वासु विभक्तिसु तथा सर्वेषु वचनेषु रूपाणि भवन्त्येव । भवत्-विशेषणस्य > सार्वनामिकः प्रयोगः भाषालङ्कारः । तथापि एताविधः प्रयोगः सर्वमान्यः > सामान्योपयोगी अपि ।  
> सस्नेहम्  
> **अभ्यंकरकुलोत्पन्नः श्रीपादः ।  
> "श्रीपतेः पदयुगं स्मरणीयम् ।"**

  

  

पाणिनीयवैयाकरणानुमतेन भातेः डवतु-प्रत्यये निष्पन्नः शब्दः - ड्वत्वन्तः सर्वादिगणे पठितः भवच्छब्दः, सर्वनामकार्ययोगी, प्रथमाविभक्तौ - भवान् इति रूपं भजते।

भू-धातोः शतृ-प्रत्ययान्तः शब्दस्तु भवच्छब्दः, न सर्वनामकार्योपयोगी, प्रथमपुरुषैकवचने भवन् इति रूपमिति अनयोर्भेदः।

  

अन्यच्च, सर्वनामसंज्ञाभाजः भवच्छब्दस्य स्त्रीलिङ्गे भवती इति रूपम्, अन्यस्य शत्रन्तस्य भवच्छब्दस्य तु भवन्ती इति रूपम् इत्यपि भेदः।



सर्वनाम्नः भवच्छब्दस्य तद्धितान्तं रूपाणि तु प्रसिद्धानि - भवदीयः, भावत्कः इति। मदीयः, त्वदीयः, युष्मदीयः, अस्मदीयः इत्यादिवत्। अन्यस्य तु नार्थस्तद्धितेन।

  

समासरूपं च भवानिव दृश्यते इति भवादृक्, भवादृशः इति। अस्य च त्यदादिषु सर्वादिगणे पाठात् -

  

। त्यद्। यद्। एतद्। इदम्। अदस्। एक। द्वि। युष्मद्। अस्मद्। भवतु। किम्।

  

अयमर्थस्तु शत्रन्तभवच्छब्दात् नैव निष्पद्यते। 

  

भवान् राजा भवन्, किं करोति? इति उभयोरपि एकस्मिन्नेव वाक्ये अर्थभेदेन प्रयोगाच्च अनयोर्भेदः।

  

इयं पाणिनीयप्रक्रियानुसारेण। पाश्चात्यानां प्रक्रिया त्वन्यादृशी स्यात्।

  



