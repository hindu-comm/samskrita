+++
title = "009 Hnbhat B.R."

+++
[[Hnbhat B.R.	2011-11-29, 07:16:52 [Source](https://groups.google.com/g/samskrita/c/qazK_bdymtA)]]



सर्वं सुष्ठु भवति, यदि व्याकरणरीत्या साधुः, कोशेषु प्रमाणान्तरेषु वा निर्दिष्टस्तादृशोऽर्थः।

  

अन्यथान्यथा कपोलकल्पनामात्रं भवति। इरायां जायते इति इरजः स्यात्, न तु इरिन्।

  

व्युत्पत्त्या बहुधा निष्पादयितुं शक्यते यदि व्याकरणबद्धं भवति, प्रमाणान्तरं वा विद्यते। ईर्यते इति ईरयति इति वा इरिन्, ईरिन् वा भवति, इरा अस्यास्तीति इरिन्, भवति, ईरयितुं शीलमस्य इति ईरिन्- भवति, इतोऽपि बहुधा व्युत्पादयितुं शक्यत एव। परं प्रकरणार्थानुगुणं किंचिद् भवति चेत्। अन्यथा कोशदृष्टेष्वेवार्थेषु यः कश्चिदर्थः संगच्छेत।

  

यदि प्रमाणान्तरं भवति, तदुल्लिख्यताम्।



