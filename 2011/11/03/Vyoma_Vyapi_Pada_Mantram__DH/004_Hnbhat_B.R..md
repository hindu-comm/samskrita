+++
title = "004 Hnbhat B.R."

+++
[[Hnbhat B.R.	2011-11-04, 19:10:27 [Source](https://groups.google.com/g/samskrita/c/DHcr091wBho)]]



Here is the extract fromसार्धत्रिसतिकालोत्तरागम which refers to व्योमव्यापी सदाशिव



  

ध्यायन्ति परमं हंसं प्रासादं नामरूपतः  ।

विभागं चास्य वक्ष्यामि यं ध्यात्वामृतमश्नुते  । । २२.७ । ।

सद्यः कलाष्टसंयुक्तं अकाराक्षरजं विदुः  ।

विद्यादुकारजं वामं अघोरं च मकारजं । । २२.८ । ।

बिएवं मन्त्रास्तु पञ्चैते प्रासादात्सम्भवन्ति ये  । । २२.९ । ।

दशकोटिः सहस्राणां मन्त्राणाममितौजसां ।

इष्टेन तु प्रसादेन सर्व इष्टा न संशयः  । । २२.१० । ।

मारुता नव शक्त्याद्या ये मन्त्राः परिकीर्तिताः  ।

प्रासादाब्जसमुत्पन्नाः सर्वे चामोघशक्तयः  । । २२.११ । ।

सद्यस्तु पृथिवी ज्ञेयो वामो ह्यापः प्रकीर्तितः  ।

अघोरस्तेज इत्युक्तो वायुस्तत्पुरुषः स्मृतः  । । २२.१२ । ।

आकाशस्तु भवेदीशः स्वयं देवो महेश्वरः  ।

सद्योजातस्तु ऋग्वेदो वामदेवो यजुः स्मृतः  । । २२.१३ । ।

अघोरः सामवेदः स्यादथर्वः पुरुषः स्मृतः  ।

पञ्चमस्तु परः सूक्ष्मो व्योमव्यापी सदाशिवः  । । २२.१४ । ।

सद्योजातस्तु वै ब्रह्मा वामो विष्णुः प्रकीर्तितः  ।

अघोरो रुद्रदैवत्य ईश्वरः पुरुषः स्मृतः  । । २२.१५ । ।

ईशानः शिवदैवत्यो हृदयादाववस्थितः  ।

षष्ठं तु यत्परं तत्त्वं असादृश्यगुणैः स्थितं । । २२.१६ । ।

तस्य देहो न वक्तव्यः प्राकृतैर्गुणसम्भवैः  ।

ज्ञात्वा परमनिःश्रेणीं पञ्चसंस्थानगामिनीं । । २२.१७ । ।

ज्ञातमेव सकृद्येन विस्तृतं तु तदेव तथ् ।

तत्काल एव मुक्तोऽसौ यदा ज्ञातं हि तत्पदं । । २२.१८ । ।

  

I will be able to extract the relevant mantra-s of 81 pada-s/. But they differ from each Agama to Agama texts and they are not similar to each other.

  

--  
*Dr. Hari Narayana Bhat B.R. M.A., Ph.D.,  
***Research Scholar,  
**

Ecole française d'Extrême-OrientCentre de Pondichéry

16 & 19, Rue Dumas

Pondichéry - 605 001

  

  

