+++
title = "004 श्रीमल्ललितालालितः"

+++
[[श्रीमल्ललितालालितः	2011-07-06, 16:16:55 [Source](https://groups.google.com/g/samskrita/c/yZCYttQRKF8)]]



  

**[श्रीमल्ललितालालितः](http://www.lalitaalaalitah.com)  
[lalitAlAlitaH](http://about.me/lalitaalaalitah/bio)**

  
  
  

> 
> > > 
> > > > \(1\) सम्भावनापूर्वपदः कर्मधारयो यथा - गुण इति बुद्धिः गुणबुद्धिः । > > > > 
> > 

> 
> > 
> >   
> > 
> > 
> > यद्यपि गुणेषु दोषदृष्टिरसूयेत्यादाविवात्रापि गुणबुद्धेर्विषयान्वेषणेन > तस्मिन्गुणत्वसम्भाविका धीर्गुणबुद्धिरिति वक्तुं शक्यते तथापि > तुल्याधिकरणपदसमुदायविशेषत्वरूपकर्म्मधारयत्वं कथमिति चिन्त्यम् । > नीलोत्पलादिष्विवात्रैकपदार्थेऽपरपदार्थस्य तादात्म्याभावात् । न हि गुणे > एव बुद्धित्वं बुद्धौ वा गुणत्वम् । किन्तु गुणत्वप्रकारकत्वं धियि । >
> 
> > 

> 
> > 

  

गुणबुद्धिपदार्थः क इति चिन्त्यम् । गुणविषयिणी बुद्धिरिति स्यात् ।

यथा गुणेषु दोषदृष्टिः असूया इत्युच्यते । तथैव बलादिषु गुणबुद्धिरित्युक्तिः सम्भवति । तथा च बलादिः गुणबुद्धेः विषयः ।

अपि च बलादिषु बलादिबुद्धिरेव युक्ता नेतरा । बलादेः स्वरूपेण गुणत्वाभावात् । गुणत्वं तु तस्योपकारकत्वेन स्थलविशेषे सम्भाव्यते । अत एव बलादिषु गुणबुद्धिः नाम गुणत्वसम्भाविका धीः । एवञ्च गुणधीः = गुण इति धीः = गुणत्वसम्भाविका धीः ।

इदानीमत्र समासे गुणपदधीपदयोस्समानविभक्तिकत्वात् कर्मधारयत्वमपि स्वीकार्यमेव ।

एवञ्च समाहितमाकाङ्क्षितं तव ।

  

इदानीमत्र शङ्का एका -

नीलोत्पलादिषु समानाधिकरणत्वमात्रं नास्ति । किन्तु तत्र नीलस्योत्पलस्य च तादात्म्यमपि ज्ञायते सामानाधिकरण्यात् । अत एव तादात्म्यज्ञापकसामानाधिकरण्यविशिष्टपदसमुदायविशेषः कर्मधारय इति वक्तव्यम् । तादृशश्च कर्मधारयो न गुणबुद्धिस्थले वर्त्तते । गुणबुद्धिपदयोस्सामानाधिकरण्येऽपि तादात्म्याभावात् । न हि गुणो बुद्धिः , किन्तु बलादिरेव । न वा बुद्धिरेव गुणः , बलादेरेव तथात्वात् । इति ।

  

अत्र किं समाधानं स्यादित्यन्वेष्टव्यम् ।

  

कश्चिद्विद्वानत्र पृष्ट आह - न समासचक्रोक्तविभागाः पाणिनीयमूलाः इति । अयं तस्याशयः - पाणिनीये तादृशनामोक्तिपूर्वककर्मधारयविभागो न दृश्यत इति ।



