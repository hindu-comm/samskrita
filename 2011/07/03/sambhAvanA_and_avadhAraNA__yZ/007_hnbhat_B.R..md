+++
title = "007 hnbhat B.R."

+++
[[hnbhat B.R.	2011-07-08, 07:15:55 [Source](https://groups.google.com/g/samskrita/c/yZCYttQRKF8)]]



उत्कटैककोटिकः संशयः - संभावना,

अवधारणम् - इतरव्यावर्तनेन स्वस्मिन् विषये निश्चयः इति अनयोर्विशेषः।

संभावना अन्यधर्मसंबन्धेन अन्यत्र तादात्म्यायोपयुज्यते चेद् उत्प्रेक्षाविषयः ।

एवकारस्य इतरव्यावतनेन स्वस्मिन्नवधारणम् - मुखमेव पद्मम्;

इत्यादौ मयूरव्यंसकादौ पाठेन तत्पुरुषत्वम्। अवधारणा तु इतरव्यार्तनमात्रेण, सामानाधिकरण्यमात्रेण कर्मधारयत्वमिति भाति। रूपकसमासस्यायं विषयः। मुखं कमलमिव इति विग्रहे तु उपमितसमासः इति व्यवहारः, उपमानपूर्वपदकर्मधारय इति तु चिन्त्यम्।

========

  

परं तु प्रथमे, संभावना तु अतस्मिन् अन्यधर्मसम्बन्धेन अन्यत्वेन् संभावना तु नात्र अतीवोपयोगिनी, यतश्च गुण इति बुद्धिरिति अगुणे गुणत्वसंभावनायां संगच्छते कथं चित्, अन्यत्र चूतवृक्षादौ तु न संगच्छते; अतश्च चूतश्चासौ वृक्षश्च इत्यादिः समासस्तु स्यादेव।

  

चूतस्तु वृक्षविशेषः, इति तु तत्र चूते चूतत्वसंभावना नापेक्ष्यते एव।

  

संभवः संभावना - भू प्राप्तौ इति धातोः, चूतत्वं प्राप्तः वृक्षः इत्यर्थे चूतवृक्ष इति समासस्तु स्यादेव। तद्विवरणं संभावना इति तुल्यमेव। पाणिनीये तु तथा व्यवहारस्य मूलं चिन्त्यम्।

  

तत्र उभयत्रापि सूत्रैः समर्थनं तु नास्त्येव।सुप्सुपा इति तु सामान्येन, "अभिधानलक्षणा हि कृत्तद्धितसमासाः" इत्यभिधानापेक्षया समासविवरणं भवतीति समाधेयम्। एवं कर्मधारयत्वमपि सामानाधिकरण्यमात्रेण व्यवहारः। इति मे मतिः।

  

धन्यवादाः।

  

--  
Dr. Hari Narayana Bhat B.R. M.A., Ph.D.,  
Research Scholar,  

EFEO,  
PONDICHERRY - 605 001

  

  

