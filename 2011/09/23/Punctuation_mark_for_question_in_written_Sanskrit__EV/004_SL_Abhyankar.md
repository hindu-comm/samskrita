+++
title = "004 SL Abhyankar"

+++
[[SL Abhyankar	2011-09-24, 11:25:41 [Source](https://groups.google.com/g/samskrita/c/EVRsiw09qYE)]]



नमो नमः !  
उच्चारा: संस्कृतभाषायाः मूलाधाराः । वाक्यम् कथम् उच्चार्यते तेनैव प्रश्नभावः ज्ञायते । पश्यताम् श्रीमद्भगवद्गीतायां अष्टमे अध्याये आरम्भे एव द्वौ श्लोकौ -  
किम् तद्ब्रह्म किमध्यात्मं किम् कर्म पुरुषोत्तम ।  
अधिभूतं च किम् प्रोक्तमधिदैवं किमुच्यते ।।८-१।।  
अधियज्ञः कथम् कोऽत्र देहेऽस्मिन् मधुसूदन ।  
प्रयाणकाले च कथम् ज्ञेयोऽसि नियतात्मभिः ।।८-२।।  
  
कतिचनाः प्रश्नाः अत्र ! यदि सर्वत्र प्रश्नचिन्हानि दर्शयितव्यानि तर्हि कथम् लिख्येते एतौ श्लोकौ ?  
किम् तद्ब्रह्म ? किमध्यात्मं ? किम् कर्म पुरुषोत्तम ?  
अधिभूतं च किम् प्रोक्तम् ? अधिदैवं किमुच्यते ? ।।८-१।।  
अधियज्ञः कथम् कोऽत्र देहेऽस्मिन् मधुसूदन ?  
प्रयाणकाले च कथम् ज्ञेयोऽसि नियतात्मभिः ? ।।८-२।।  
  
एताविधे काव्येऽपि न काचित् प्रश्नचिन्हस्य आवश्यकता ! प्रायः काव्येषु प्रश्नचिन्हम् अनावश्यकम् अयुक्तं च । तेन गद्येऽपि किमर्थं तस्य आवश्यकता ?  
  
तथापि उच्चारणचिन्हैः यदि पठनं सुलभं भवति, तथाविधा सुविधा अधुना तु प्राप्तास्ति, प्रचलिताप्यस्ति, तर्हि किम् न विवेकेन योजनीया ?  
उच्चारणचिन्हैः सह लिखितं संस्कृतं असंस्कृतं न भवति इति मे मतिः ।  
  
सस्नेहम् ,  
अभ्यंकरकुलोत्पन्नः श्रीपादः \|  
"श्रीपतेः पदयुगं स्मरणीयम् ।"  
  
  







