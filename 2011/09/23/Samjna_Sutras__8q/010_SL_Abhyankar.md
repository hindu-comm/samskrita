+++
title = "010 SL Abhyankar"

+++
[[SL Abhyankar	2011-09-28, 15:39:31 [Source](https://groups.google.com/g/samskrita/c/8qGNTGsxVuM)]]



नमो नमः !  
व्हेनेशिया -महोदयया उपस्थापयितया चर्चया "संज्ञा"-विषये अधिकेन ज्ञातुम् प्रेरितोऽस्मि खलु।  
भट-महोदयेन निर्देशितस्य काशिनाथ-शास्त्री-महोदयेन रचितस्य संस्कृत-व्याकरणस्य शब्दकोषे संज्ञा-विषये निम्नमिव विवरणम् प्राप्तम् ।  

|                                                                                                                                                              | |--------------------------------------------------------------------------------------------------------------------------------------------------------------| | ![](https://lh3.googleusercontent.com/AukCohL6l4XXeYetPW438Tpv84lkUbkmeVTV1wrT7f_J2kphTn3jl3uYAj1W2dYU0YJ2UeDRFNK8ZrCH6EWIqOWheCQBGAm0W5HGG_25Ouq5I3DvudQ)\* |

एतद्विवरणं दृष्ट्वा मनसि जायते संदर्भः श्रीमद्भगवद्गीतायां अष्टमे अध्याये - "भूतभावोद्भवकरो विसर्गः कर्म-संज्ञितः (८-३) । अत्र "संज्ञितः"-शब्देन "भूतभावोद्भवकरो विसर्गः" इति कर्म-शब्दस्य व्याख्या, एवम् निर्दिष्टं दृश्यते। अर्जुनेन पृष्टमासीत् "किम् कर्म ?" श्रीभगवता उत्तरितं "भूतभावोद्भवकरो विसर्गः कर्म" ।  
  
"संकलनेन ज्ञायते अनया इति संज्ञा" एवंविधा व्याख्या सुष्ठु खलु ?  
  
परन्तु यथा मया ज्ञातं, सर्वाणि नामानि संज्ञाः। संज्ञानां प्रकाराः - (१) सामान्यनामानि, (२) विशेषनामानि (३) भाववाचकाः संज्ञाः । ये शब्दाः "सर्वनामानि" इति कथ्यन्ते तानि प्रायः विशेषणानि । अतः सर्वनामानि तु संज्ञाः न ।  
  
यतः मम मनसि "संज्ञा"-विषये एवंविधा संकल्पना आसीत् व्हेनेशिया -महोदयया संकलितेषु संज्ञा-सूत्रेषु अपि एताविधमेव विवरणम् प्राप्यमिति धारणा अभवत् ।  
  
ज्ञातुमिच्छामि -  

1.  यदि मम संकल्पना सदोषा एव । अथवा  
2.  तथाविधानि सूत्राण्यपि सन्ति खलु अष्टाध्याय्याम् ? अथवा  
3.  अस्ति "सर्वाणि नामानि संज्ञाः। संज्ञानां प्रकाराः -" एवंविधं
    विवरणमपि कस्मिंश्चित् व्याकरण-ग्रन्थे ?  

सस्नेहम्  
**अभ्यंकरकुलोत्पन्नः श्रीपादः ।  
"श्रीपतेः पदयुगं स्मरणीयम् ।"**  
  
  







