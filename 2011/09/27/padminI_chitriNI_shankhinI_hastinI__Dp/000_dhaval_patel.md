+++
title = "000 dhaval patel"

+++
[[dhaval patel	2011-09-27, 09:08:37 [Source](https://groups.google.com/g/samskrita/c/DpYktXeBZbg)]]



Hi all,

I m curious to know that this classification of Women is an invention of the writers of eroticisms or is it mentioned at other places also (like Purana or other sources)

  

Dr. Dhaval Patel

[www.sanskritworld.in](http://www.sanskritworld.in)

  

PS: for those interested in the descriptions the following is a passage from्स्मरदीपिका - मीनानाथ

  

अथ स्त्रीणां जातिचतुष्टयप्रकरणम् ।

पद्मिनी चित्रिणी चैव शङ्खिनी हस्तिनी तथा ।

प्रत्येकं च वरस्त्रीणां ख्यातं जातिचतुष्टयम् । । २९ । ।

पद्मिनी यथा भवति कमलनेत्रा नासिकादूर्ध्वरन्ध्रा अविरलकुचयुग्मा दीर्घकेशा कृशाङ्गी । । ३० । ।

मृदुगमनसुशीला नृत्यगीतानुरक्ता सकलगुणसुवेषा पद्मिनी पद्मगन्धा । । ३१
। ।

शशिवदना बिम्बौष्ठी तन्वी ताम्रनखी तथा ।

मन्दगा लज्जिता श्यामा रक्तप्रान्तविलोचना । । ३२ । ।

गायनी सुरताढ्या च पारावतकलस्वना ।

स्वल्पाहारा सुकेशी च पद्मगन्धा च पद्मिनी । । ३३ । ।

चित्रिणी यथा भवति विपुलकेशा नातिदीर्घा न खर्वा तिलकुसुमसुनासा स्निग्धदेहोत्पलाक्षी । । ३४ । ।

कठिनघनकुचाढ्या सुन्दरी बन्धशीला निखिलगुणविचित्रा चित्रिणी चित्रवेषा । । ३५ । ।

गौराङ्गी त्यक्तलज्जा च बाह्यसंभोगसंरता ।

उत्तानशायिनी चोष्णा पारावतकलस्वना । । ३६ । ।

स्निग्धाङ्गी मांसगन्धा च स्वल्पकामा कृशोदरी ।

धूर्ता गुरुनितम्बा च चित्रिणी श्रीफलस्तनी । । ३७ । ।

दीर्घाकृतिदीर्घसुवर्णनेत्रा दीर्घाधरा दीर्घनितम्बबिम्बा ।

लेषातपालङ्कृतकण्ठदेशा पुंसैकचित्ता खलु शङ्खिनी स्यात् । । ३८ । ।

शोभना कोमला चोष्णा दीर्घा दीर्घशिरोरुहा ।

मृद्वङ्गी क्षारगन्धा च नातिस्थूला न दुर्बला । । ३९ । ।

गौराङ्गी तीक्ष्णनासा च पीनस्तनी विचक्षणा ।

विशालजघना क्रूरा सुरताढ्या च शङ्खिनी । । ४० । ।

हस्तिनी यथा स्थूलाकृतिः स्थूलपयोधरा च स्थूलाधरा स्थूलनितम्बबिम्बा ।

कामोत्सुका गाढरतिप्रिया च मध्ये च पुष्टा करिणी मता च । । ४१ । ।

स्थूला कठिनकुचा क्रूरा नात्युष्णा नातिशीतला ।

गौराङ्गी क्षीणनासा च पीनस्तनविलक्षणा । । ४२ । ।

विशालजघना क्रूरा फुल्लनासातिशीतला ।

खर्वा च खर्वनासा च बहुलोमा च कामुकी । । ४३ । ।

मदगन्धतनुर्नित्यं मत्तमातङ्गगामिनी ।

लुब्धा पीनस्तनी क्रुद्धा हस्तिनी सा प्रकीर्तिता । । ४४ । ।

पद्मिनी पिकवाणी च स्निग्धवाणी च चित्रिणी ।

शङ्खिनी क्रूरवाणी च मेघवाणी च हस्तिनी । । ४५ । ।

पद्मिनी पादशोभा च केशशोभा च चित्रिणी ।

शङ्खिनी मुखशोभा च कटिशोभा च हस्तिनी । । ४६ । ।

पद्मिनी पद्मगन्धा च क्षीरगन्धा च चित्रिणी ।

शङ्खिनी मीनगन्धा च मदगन्धा च हस्तिनी । । ४७ । ।

पद्मिनी पद्मनिद्रा च दीर्घनिद्रा च चित्रिणी ।

शङ्खिनी घोरनिद्रा च गजनिद्रा च हस्तिनी । । ४८ । ।

पद्मिनी पद्मबन्धेन नागबन्धेन चित्रिणी ।

शङ्खिनी मीनबन्धेन गजबन्धेन हस्तिनी । । ४९ । ।

पद्मिनी स्वल्पभोगा च लघुभोगा च चित्रिणी ।

शङ्खिनी बहुभोगा च गजभोगा च हस्तिनी । । ५० । ।

शशकः पद्मिनीं चैव चित्रिणीं च मृगस्तथा । । ५१ । ।

शङ्खिनीं वृषभश्चैव हस्तिनीं तु हयस्तथा ।

रमते तुल्यभावेन तदा समरतं भवेत् । । ५२ । ।

उच्चनीचातिनीचं च तथात्युच्चं च वर्जितम् । । ५३ । ।

ख्यातं समरतं चैव तद्विरहत्यन्यथा स्त्रियः । । ५४ । ।

इति स्त्रीणां जातिचतुष्टयम् ।

