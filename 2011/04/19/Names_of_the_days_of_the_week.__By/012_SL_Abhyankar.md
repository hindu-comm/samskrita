+++
title = "012 SL Abhyankar"

+++
[[SL Abhyankar	2011-04-21, 09:45:28 [Source](https://groups.google.com/g/samskrita/c/Byb5vBi_LQk)]]



नमो नमः !  
(१) यथा श्रीरामायणे श्रीरामाय चतुर्दशवर्षीयः वनवासः आदिष्टः आसीत् तथैव महाभारते अपि पाण्डवेभ्यः द्वादशवर्षीयः वनवासः एकवर्षीयः अज्ञातवासः आदिष्टः आसीत् । श्रीरामायणकाले वा महाभारतकाले कालगणना तु आसीत् एव । तत्र न कोऽपि संदेहः । पाण्डवेषु सहदेवः कालगणना-विशेषज्ञः इति उल्लेखितः ।  
श्रीमद्भगवद्गीतायां  

-   "सहस्रयुगपर्यन्तमहर्यद्ब्रह्मणो विदुः ... ।।८-१७।।"  
-   "अग्निर्ज्योतिरहः शुक्लः षण्मासा उत्तरायणम् ... ।।८-२४।।" तथा  
-   "धूमो रात्रिस्तथा कृष्णः षण्मासा दक्षिणायनम् ... ।।८-२५।।  

एताविधाः कालगणनायाः उल्लेखाः सन्त्येव ।  
(२) प्रश्नः तु अस्ति "सप्ताह:"-इति कालगणनायाः एककं (unit) कथं च कदा च प्रचलितम् अभवत् । कालगणनायां सप्ताहस्य किं महत्त्वम् ?  

सप्ताहान्ते विश्रामदिनः भवेत् । अस्ति किंचित् एताविधं महत्त्वम् सप्ताह-एककस्य ?  

-   रविवासरे क्रिस्तधर्मीयाः सामुदायिकां प्रार्थनां कुर्वन्ति । तस्यै
    निश्चितं समयम् प्राप्तुं विश्रामदिनस्य योजना कदाचित् ?  
-   तथैव शुक्रवासरः इस्लामधर्मीयैः विशेषः मानीतः । मुस्लिमबहुलदेशेषु
    शुक्रवासरः विश्रामदिनः भवति।

(३) सूर्यस्य रथे सप्ततुरगाः मानीताः !! कश्चित् सप्ताहस्य संकेतः अयम् ? यदि सप्ततुरगाः वासराः रथाधीशस्य रवेः रविवासरः अष्टमः खलु ?  
सस्नेहम्  
**अभ्यंकरकुलोत्पन्नः श्रीपादः ।  
"श्रीपतेः पदयुगं स्मरणीयम् ।"**  
  
  

2011/4/21 Tushar Pania \<[tushar...@gmail.com]()\>  





> 
> > 
> > To unsubscribe from this group, send email to > [samskrita+...@googlegroups.com](). >
> 
> > 



