+++
title = "038 hn bhat"

+++
[[hn bhat	2010-12-30, 11:13:57 [Source](https://groups.google.com/g/samskrita/c/DeBhdtr-xcg)]]



भोः अभ्यंकरमहाभागाः,

  

इदानीं भवदुद्धृतव्याख्यनांशे अनुपपत्तयः -



> (२) धृतशरधनुषम् (= शराः चधनुषंच धृताःयेन सः धृतशरधनुषः--> तम्)  



धनुष् शब्दः सकारान्तः नपुंसकलिङ्गः। तस्य धनुषं इति रूपं नैव संभवति, किं तु

  

धनुः इत्येव। शराश्च धनुश्च धृता येन इति बहुव्रीहिसमासे विग्रहवाक्यम्। ध्

  

अन्यच्च , पुष्पधन्वा इत्यादाविव अनङ्ङादेशे धन्वन् शब्दः स्यात्। अत्र तदभावश्चिन्त्यः।

  

[5-4-131](http://avg-sanskrit.org/kalpeshftp/rd.php?hl=en&query=5-4-131)ऊधसोऽनङ् ।

[5-4-132](http://avg-sanskrit.org/kalpeshftp/rd.php?hl=en&query=5-4-132)धनुषश्च ।  
[](http://avg-sanskrit.org/kalpeshftp/rd.php?hl=en&query=5.4.133)[5-4-133](http://avg-sanskrit.org/kalpeshftp/rd.php?hl=en&query=5-4-133)वा संज्ञायाम् ।

तदभावे, स धृत-शर-धनुः इत्येव पुंलिङे प्रथमान्तं रूपम्। तम्, धृतशरधनुषम् इति द्वितीयान्तं रूपम्।

  

  



> (४) पीतं वासो वसानम् (= अत्र "वसानम्"-इति शब्दः कतिचित् अनियमितः > दृश्यते ।)  

  

अत्र पीतं वासः - पीतवासः = पीताम्बरमित्यर्थः। तद् वसानः, पीतवासो वसानः इति पदद्वयम्,

पीतवासः इति द्वितीयान्तं रूपम्, वसानमिति वसनक्रियायाः कर्मपदम्।

वसानमिति द्वितीयान्तं रामविशेषणमिति तत्र न काप्यनुपपत्तिः। समासस्तु न स्यात्, तद्विधायकसूत्राभावात्। द्वितीया श्रितातीतपतित- इत्यादिशब्दैरेव द्वितीयातत्पुरुषस्य नियमनात्। ग्रामं श्रितः ग्रामश्रितः इत्यादिः, अथवा ग्रामं गामी ग्रामगामी इत्यादिर्वा।



> (५) नवकमलदलस्पर्धिनेत्रम् (= नवस्य कमलस्य दलेन सह स्पर्धां > कुरुतःएवंविधौ नेत्रौयस्य सः --> तम् )  

  

नेत्रौ इति असाधु रूपम्, नेत्रशब्दस्य नपुंसकलिङत्वात्, नेत्रे इत्येव प्रथमा-द्विवचने।

  

तेन सह स्पर्धेते इति स्पर्धीनि (स्पर्धिन् शब्दः, नेत्रविशेषणम्, तस्य द्विवचने स्पर्धीनि) नेत्रे यस्य सः, .....नेत्रः, तम् इति साधु व्याख्यानम्।



> (७) वामाङ्कारूढसीतामुखकमलमिलल्लोचनम्(= वामे अङ्के आरूढायाः सीतायाः > मुखकमलेमीलितंलोचनं येन सः --> तम् )



मुखं कमलमिव इति रूपकसमासः। तत्र तेन वामिलन्ती लोचनेयस्य सः, ....मिलल्लोचनः,तम्। (अत्र मिलतः इति मिलन्ती इति लोचनविशेषणत्वात् नपुंसके प्रथमाद्विवचने मिलन्ती इति मिलत्-शब्दान्तस्य लोचनशब्देन समासः

  

> (१०) दधतमुरुजटामण्डनम् (=उरुं जटां मण्डनम् इव दधाति सः > दधतमुरुजटामण्डनः --> तम् )  

  



अत्रापि पीतवासो वसानमितिवत् पदद्वयम्,

  

*दधतम् उ**रुजटामण्डलं =*

**जटायाःमण्डलम्= जटामण्डलम्, उरु जटामण्डलं दधति इति दधत्, तमिति रामविशेषणम्।**

**यदि मण्डनमिति पाठ, तदा, उरु -जटा एव मण्डनम्= अलंकारः, तट् दधतीति पूर्ववत् रामविशेषणम्।  
**

इदं भारविवचनं न विस्मर्तव्यम् -

  

सहसा विदधीत न क्रियामविवेकः परमापदां पदम्।

वृणुते हि विमृश्यकारिणं गुणलुब्धाः स्वयमेव सम्पदः ॥किरातार्जुनीये २. ३०॥

  

क्षम्यतां विस्तरेण लिखितस्य सन्देशस्यानुपपत्तिः काचिच्चेत्।





