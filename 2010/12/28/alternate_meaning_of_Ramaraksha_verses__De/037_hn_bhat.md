+++
title = "037 hn bhat"

+++
[[hn bhat	2010-12-30, 11:09:46 [Source](https://groups.google.com/g/samskrita/c/DeBhdtr-xcg)]]



Thanks Abhyankar for your class room technique introduced into the thread.

  

अत्र प्रश्नस्तावद् न विग्रहवाक्ये वा अन्वये वा। परम्, बद्धं पद्म्मसनं बद्धपद्ममिवासनं वा भवतु, तत्र योगासनविशेषे उपविष्टस्य श्रीरामचन्द्रस्य अङ्के कथं सीताया आरोहणमिति।

  

तं प्रश्नं विहाय प्रसङ्गान्तरसंनिवेशनेन प्रश्नस्य समाधानं न भवति। यदि किमपि समाधानमस्य प्रश्नस्य भवता सूच्यते, तस्मै स्वागतं व्याहरामि।

  

तथापि, भवतामनुसारेणैव व्याख्यानमुखेन यदि विग्रहवाक्यान्तररचनया समाधानं स्याच्चेत् तदपि स्वागतमेव।

  

"अभिधानलक्षणाः कृत्तद्धितसमासाः" इति न्यायेन प्रकृतोपयोगितया विग्रहवाक्यमन्वयो वा भवति। पद्मासनं बद्धपद्मासनं वा आसनविशेष: इति पूर्वमेव प्रतिपादितम्, तदनुसारेणैव अन्वयो भवति। परमुत्तरविशेषणस्यवामाङ्कारूढसीतामुखकमलमिलल्लोचनम्इत्यस्य कथं संगतिरित्येव चिन्तनीयम्। कथंचित् संगतावपि सीताया वामाङ्कारोहणस्य, पद्मासने बद्धपद्मासने वा स्थितस्य करयोः जान्वोरुपरि, पादाग्रे वा बन्धस्यापि विहितत्वा, स्वातन्त्र्याभावात् कथं पुनःधृतशरधनुषम्इति विशेषणस्य संगतिः, पद्मासने बद्धहस्तस्य हस्ताभ्यां शराणां धनुषश्च धारणासम्भवात्। श्रीरामस्य हस्तचतुष्टये तु स्यात्, परं श्रीरामस्य मानुषविग्रहरूपेणैव ध्यानश्लोकस्य तात्पर्यात् हस्तद्वयस्यापि बन्धे बद्धत्वात् तदसंभव एव।यद्यपि पूर्वस्मिन् तन्तौ निक्षिप्तं आसनभेदद्वयमत्रापि निक्षिप्यते भवदर्थम्। इदं बद्धपद्मासनम्

  

![](https://ci6.googleusercontent.com/proxy/afeQEcXn3kbVP06nLlHr72cJJkEbdvUAF3XTdjUhbrJ-zamBsUEn5pRqd7wl-8OKGPt2U2pSjUVb0-FVUYzSoJxGlbLCRnilOX8YVTs8DxmBa3UL_jA3hAYu405HzSbJRLwE1H8NPGuwI9D6fdI=s0-d-e1-ft#http://t2.gstatic.com/images?q=tbn:ANd9GcQqol0-MXn3WKptVJ8lc0pfeL9xjrZA71V6drXceLxONCMJV-Ab)  
  

  

तथा च इदं प्रसिद्धं पद्मासनम् -

  

![](https://ci5.googleusercontent.com/proxy/WzKtbGjaDpe6KHTucGs6XOuXScIlFjlA86ktm3hHD2RtkmP_IKtftvq6UcEeqrMyh4cyd34ETRjgeAvyg124eWQg8eKejjDUFzRMpL4=s0-d-e1-ft#http://www.jaisiyaram.com/photopost/watermark.php?file=667)

  

  

इतः परं व्याचष्टां समाधानं प्रश्नस्य।

  

भवद्व्याख्याने अनुपपत्तयस्तु अग्रे प्रदर्श्यन्ते।

  

--  



