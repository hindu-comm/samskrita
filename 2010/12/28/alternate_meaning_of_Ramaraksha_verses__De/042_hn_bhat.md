+++
title = "042 hn bhat"

+++
[[hn bhat	2010-12-30, 21:02:30 [Source](https://groups.google.com/g/samskrita/c/DeBhdtr-xcg)]]



भोः क्षम्यताम्। मयोद्धृतस्य काव्यभागस्थसुभाषितस्यानपेक्षिताभिप्रायबोधकत्वं जातमिति खेदविषयः। मया केवलम्, अविवेक-शब्दस्य स्वारस्यादत्रोद्धरणं कृतम्। अत्र प्रसङ्गानुसारेण व्याख्यास्यते तत्प्रायश्चित्तर्थम्।

  

अविवेकः = शब्दार्थयोर्विवेकः, प्रकृति-प्रत्र्ययविवेकः, उभयविधविवेकः = विवेचनम्, तद्विना अविवेकः, सहसा क्रिया व्याख्यानरूपा न कर्तव्या, तथा अविवेकेन परमा आपदः = प्रमादाः संभवन्ति हि। इति प्राकरणिकं व्याख्यानम्।

  

अतश्च, प्रकृति-प्रत्यय-रूपस्य शब्द-शब्दार्थस्य च विमर्शं = विवेकं करूतीति विमृश्यकारी, तम्, विमृश्यकारिणम्, गुणलुब्धाः = गुणग्राहिणः (विद्वांसः), संपदः इव स्थिताः, (उपमायाम्) स्वयमेव वृणते = स्वीकुर्वन्ति।

  

सम्यग् व्याख्यातं खलु। तावानेवार्थ उद्दिष्टः। इदानीमुच्यताम्, भवतामविवेकिनी क्रिया व्याख्यारूपा मया विवेचिता वा न वा? न भवतामविवेकः कश्चिदत्र लेखने इति अवधार्यताम्।

  

इदानीं भवता उन्नीतानां सन्देहानां सप्रमाणं निवारणं क्रियते ---

  

> > 
> > > > 
> > > > 
> > > > 
> > > > "मुखकमल"-शब्दः अपि सामासिकः खलु । तथापि तस्य विग्रहः अनावश्यकः इति > > मत्त्वा विग्रहः न कृतः । > > > > 
> > > > 
> > > > 
> > > > 
> > 
> > "मिल्"- धातुतः "मिलत्" इति वर्तमानकालवाचकं विशेषणम् । अत्र > नपुम्सकलिङ्गि ।तस्य प्रथमा-विभक्त्यां द्विवचनम् "मिलती"-इति भवति खलु ? > भवतामिलन्ती लोचनेएवम् विवृतमस्ति !!
> > 

  

नात्र मयापि मुखकमलशब्दस्य समासे तात्पर्यमासीत्। भवतां लेखनेमुखकमलेमीलितंलोचनं येन सः

इति लिखितमासीत्। श्लोके मिलल्लोचने इति च। तत्परिष्कारे प्रासङ्गिकं मुखकमलविवेचनं कृतमित्येव। अन्यच्च मिल धातुः तुदादौ शविकरणयोगिनि गणे पढितः, ततश्च, "आच्छीनद्योर्नुम्" (शप्श्यनोर्नित्यम्), शप्-विकरणे श्यन्-विकरणे च नित्यम्, अन्यत्र तु पाक्षिकः नुम्, तदभावश्च। नुमि मिलन्ती इति, नुमभावे नु मिलती इति रूपद्वयमपि साध्वेव। तत्र प्रमाणम् -

  

> आच्छीनद्ययोर्नुम्३६७, ७।१।८०अवर्णान्तादङ्गात्परो यः शतुरवयस्तदन्तस्य > नुम् वा शीनद्योः। तुदन्ती, तुदती।

  

अधिकं तु अत्रान्तर्जालपृष्ठे द्रष्टव्यम् -

  

<http://www.mudgala.com/ashtadhyayi/7.1.80.htm>

  

> 
> > "वसान"-शब्दे "स्"वर्णाक्षरस्य "आ"-कारः अस्ति, तेनमम मनसि शङ्का > संभूता। किम् भवति अस्याः शङ्कायाः निराकरणं खलु ? >
> 
> > 
> > >   
> > 

  

**वसआच्छादने।**वस्ते। वसाते। वसते।इति अयं धातुः अदादौ द्वितीयगणे पठितः आत्मनेपदी; ततश्च,

"वर्तमाने लटः शतृशानचौ"  
इति वर्तमाने लटः शानच् -प्रत्यये वस्त इति\[वस्+आन\]वसानः इति रूपम्। पीतवासः इति कर्मपदमनेन संबद्धमिति अत्र पदद्वयं मिलित्वा पीतवासो वसानमिति रामस्यैव द्वितीयान्तं विशेषणम्।

  

वसनमिति वस्त्रपर्यायः पदान्तरमेव अस्मादेव निष्पन्नमन्यद्। 

  

यदि "दधत्"-इति शब्दः, तस्मात् "दधतम्"-इति रूपम् कथम् भवति खलु ?

  

धाञ् धारण-पोषणयोः इति धातुः। जुहोत्यादौ तृतीयगणे पठितः। तस्य शतृप्रत्यये, दधत् इत्येव रूपं प्रथमान्तं रूपम्, न अन्यानि रूपाणि =
दधत् - दधतौ - दधतः, दधतम् - दधतौ - दधतः। इति प्रथमाद्वितीयाविभक्त्योः।

सर्वत्र नुमभाव एव, तत्र प्रमाणम्,

*  
*

> नाभ्यस्ताच्छतुः7.1.78

  

इति निषेधः।

  

  

> 
> > इदं भारविवचनं न विस्मर्तव्यम् - "भारविवचनं" वा भारवी-वचनम् वा ? >
> 
> > 
> > 

  

तावद् भारवेर्भाति यावन्माघस्य*नोदयः*।

  

इकारान्तः भारविशब्दः, नात्र सन्देहः। उद्धृतश्लोके श्लेषेण माघाद् भारवेर्न्यूनता उपपादिता। भा रवेः (रवेः भा = कान्तिः) तावदेव भाति, यावत् माघस्य माघकवेः, माघमासस्य च उदयो न भवति। माघमासे आगते, रवेर्भा निष्प्रभा यथा भवति, तथा भारवेरर्थगौरवमपि माघस्य काव्ये अधीते निष्प्रभं भवतीति वक्तुस्तात्पर्यम्।

  

इदानीं भवता अनुत्थापिता अनुपपत्तिः मदीये सन्देशे स्वयमन्विष्य प्रदर्श्यते -

  

स्पर्धेते इति स्पर्धिनी (न तु यथा पूर्वं लिखितम्, स्पर्धीनि

तस्य बहुवचनान्तत्वात्, अत्र च द्विवचनान्तस्यैव लोचनशब्दस्य विशेषणत्वाच्च) लोचने इति पठनीयमिति प्रार्थये। क्षमा याचे मदीयस्याविवेकस्य।

  

इति सस्नेहं भवदीयः



