+++
title = "022 S. L. Abhyankar"

+++
[[S. L. Abhyankar	2010-12-19, 19:30:59 [Source](https://groups.google.com/g/samskrita/c/0QvRNik3Y40)]]



नमो नमः श्रीमति "विमला शर्मा"-महोदये !  
  

एताविधैः श्लोकैः प्रश्नः उद्भवति, "अपि किम् वाल्मीकि-महर्षिणा नास्तिकता-वादिनः बुद्ध-धर्मस्य प्रभावात् सनातन-धर्मम् रक्षितुं रामायण-कथा विरचिता ?" एतत् तु शक्यं न दृश्यते । तेन मनसि जायते एताविधाः सर्वे श्लोकाः प्रक्षिप्ताः इति मन्तव्याः निष्कासितव्याः एव ।  
  
एकः प्रसङ्गः स्मृत्यां आगच्छति - "डिसेम्बर-१९९२" मध्ये "बाबरी-मस्जिद" ध्वंसिता । "जानेवारी-१९९३"-मध्ये प्रवासात् प्रत्यागमने यान-चालकः एकः मुस्लिम-युवकः आसीत् । आवयोः सुष्ठु संभाषणमपि अभवत् । तदा तेन मह्यं पृष्टं "भवतः धर्मग्रन्थे अस्माकं धर्मस्य विषये किम् लिखितमस्ति ?" मम मनसि विचारः संजातः "किम् भवति कारणम् यत् अनेन एवंविधः प्रश्नः पृष्टः ?" कथ्यते कुराणे अस्ति आदेशः "काफिराणां विनाशः कर्तव्यः ।" यदि अस्ति सत्येन कुराणे एवंविधः कोऽपि आदेशः, एषः आदेशः तु अन्य-धर्मीय-जनानां विषये एव। कदाचित् तस्य प्रश्नः अपि तथाविधेन कुराणस्थितेन आदेशेन एव प्रेरितः ! मया तु तं स्पष्टी-कृतम् "पश्यतु, भवतः हिजरी-कालगणनायाः चतुर्दश-शत वर्षाणि व्यतीतानि । "जानेवारी-१९९३"-मध्ये ख्रिस्ती-कालगणनायाः द्विसहस्र-सार्ध वर्षाणि व्यतीतानि । तेन ख्रिस्ती-कालगणना हिजरी-कालगणनायाः षट्-शत-वर्षैः प्राचीना । १९६५-ख्रिस्ताब्दे भगवतः बुद्धस्य तीर्थंकरस्य महावीरस्यापि द्वि-सहस्र-पञ्च-शत-वर्षीयः जन्मोत्सव-समारोहः मानीतः आसीत् । तेन बुद्ध-धर्मस्य जिनधर्मस्य च कालगणना ख्रिस्ती-कालगणनायाः अपि षट्-शत-वर्षैः प्राचीना । तीर्थन्करः महावीरः तु चतुर्विंशति-तमः तीर्थन्करः । ततः जिनधर्मस्य कालगणना ख्रिस्ती-कालगणनायाः एक-सहस्र-द्वि-शत-वर्षैः प्राचीना भवति । जिनधर्मस्य मन्त्रेषु सन्ति मन्त्राः "ॐ नमो सिद्धाणं । ॐ नमो अरिहन्ताणं ।..." एताविधाः । एतेषु मन्त्रेषु यत् "ॐ नमो" इति उच्चार्यते, तत्तु सनातन-धर्मतः एव । एवं प्रकारेण सनातन-धर्मस्य अनुसृतिः त्रि-सहस्र-सप्त-शत-वर्षैः प्राचीना तु अस्त्येव । कदाचित् तस्मिन् प्राचीने काले न कोऽपि अन्यः धर्मः प्रचलति स्म । यद्येवं, तर्हि सनातन-धर्मस्य ग्रन्थेषु अन्यान् धर्मान् गृहीत्वा किमपि लिखितं भवति एताविधः संभवः एव न दृश्यते ।" सः युवकः तु मम स्पष्टीकरणेन समाहितः ।  
  
एताविधः विचारः अत्रापि मननीयः इति मे मतिः ।  
  
अन्यः अपि एकः विचारः मनसि जायते - भवभूतेः उत्तररामचरितं तु वाल्मीकि-रामायणादनन्तरं एव ? अस्ति उत्तर-रामचरिते कश्चित् एताविधः उल्लेखः ? परीक्षणीयम् खलु ?  
  
मम विचारेण तु मूर्ति-महोदयेन उल्लेखिताः श्लोकाः प्रक्षिप्ताः एवमेव मन्तव्याः । अस्तु ।

  
  
सस्नेहम् ,  
अभ्यंकरकुलोत्पन्नः श्रीपादः \|  
"श्रीपतेः पदयुगं स्मरणीयम् ।"  
[http://slabhyankar.wordpress.com](http://slabhyankar.wordpress.com/)  
[http://slezall.blogspot.com](http://slezall.blogspot.com/)  
स्थापित-दूरभाष-क्रमाङ्कः [+91 22 2849 5365](tel:+91%2022%202849%205365)  
चलितभाष-क्रमाङ्कः [+91 98330 72044](tel:+91%2098330%2072044)  
  



