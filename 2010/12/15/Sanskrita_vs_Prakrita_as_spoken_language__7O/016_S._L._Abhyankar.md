+++
title = "016 S. L. Abhyankar"

+++
[[S. L. Abhyankar	2010-12-18, 02:03:35 [Source](https://groups.google.com/g/samskrita/c/7OjVqOo74Uk)]]



नमो नमः श्रीमन् "वासु श्रीनिवासन्"-महोदय !  
भवता पृष्टं "Is there information on when Prakrita ceased to be a spoken language?"  
प्रथमं तु, प्राकृता इति न कापि एका एव भाषा । या संस्कृत-भिन्ना सा प्राकृता, इत्यहं मन्ये ।  
कतिपयाः भाषाः एवमेव (यथा दरिद्राणां मनोरथाः तथैव) उत्पद्यन्ते विलीयन्ते खलु ?  
आसीत् अस्माकं समीपे एकम् तमिळ-भाषिकं कुटुम्बम् । तस्मिन् एकः बालः रघु-नामा । एकदा मया तं मया लिखितं किञ्चित् तमिळ-लेखनं दर्शितं। तदा तेन उक्तम् "मम मातृभाषा तु तमिळ-भाषा । तथापि तमिळ-लिपिं न जानामि ।" मम मनसि जातं "यदि अयं तमिलनाडु-देशे गच्छति, तमिळ-भाषायां वक्तव्यं तु करोति, तथापि अशिक्षितस्य इव यदि पृच्छति "इदम् बस-यानं कुत्र गच्छति ?" तदा का विचित्रा परिस्थितिः !"  
मुम्बै-नगरे अथवा अन्येषु महानगरेषु एतावता स्थितिः सामान्या संजाता अस्ति कदाचित्, यत् बहवः बालकाः आङ्ग्लभाषां जानन्ति परन्तु न मातृभाषाम् ।  
कतिपयाः तमिळ-भाषिकाः मन्यन्ते, यत् तमिळ-भाषा संस्कृत-भाषायाः अपि प्राचीना अस्तीति । कदाचित् सत्यमेवैतत्, यतः तमिळ-लिप्यां कतिपयानां वर्णानां अभावः तु अस्त्येव । कदाचित् तस्य अभावस्य कारणेनैव तेलुगु-कन्नड-मल्याळम्-भाषिकैः स्वीयाः लिपयः अनुसंहिताः ।  
एवम् स्थिते अपि श्रीमत्-आदिशङ्कराचार्यस्य समये, यद्यपि तस्य जन्मः केरल-प्रदेशे, विद्वज्जनानां भाषा तु गीर्वाण-भाषा एव आसीत् कदाचित् । तेनैव तस्य महल्लेखनं संस्कृत-भाषायामेवास्ति ।  
अस्तु ।  
सस्नेहम् ,  
अभ्यंकरकुलोत्पन्नः श्रीपादः \|  
"श्रीपतेः पदयुगं स्मरणीयम् ।"  
[http://slabhyankar.wordpress.com](http://slabhyankar.wordpress.com/)  
[http://slezall.blogspot.com](http://slezall.blogspot.com/)  
स्थापित-दूरभाष-क्रमाङ्कः [+91 22 2849 5365](tel:+91%2022%202849%205365)  
चलितभाष-क्रमाङ्कः [+91 98330 72044](tel:+91%2098330%2072044)



