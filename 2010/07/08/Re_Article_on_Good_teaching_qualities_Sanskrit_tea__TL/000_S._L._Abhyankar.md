+++
title = "000 S. L. Abhyankar"

+++
[[S. L. Abhyankar	2010-07-08, 12:18:05 [Source](https://groups.google.com/g/samskrita/c/TLWikPrQkLk)]]



नमो नमः !

धन्यवादाः यत् भवता एकस्य विचारणीयस्य लेखस्य संदर्भः प्रेषितः।

ननु ऋग्वेदे अपि अस्ति एका ऋचा "आ नो भद्राः क्रतवो यन्तु विश्वतः।"

एषा ऋचा "भारतीय विद्या भवन"-संस्थायाः बोधवाक्यमप्यस्ति ।

तैः अस्याः अनुवादः "Let noble thoughts come from all sides" एवं कृतः अस्ति। एताविधः अनुवादः मह्यं न रोचते।

मम विचारेण 'आ' इति प्रथमस्य शब्दस्य न कश्चित् अर्थः मन्तव्यः।

तेन सरलं वाक्यं भवति - "नः भद्राः क्रतवः विश्वतः यन्तु।"

ज्ञायते यत्, भवनेन कृतः अनुवादः तथाविधः अस्ति, यतः वैदिक-व्याकरणे 'आ'-इति प्रथमः शब्दः "यन्तु"-इति क्रियापदस्य उपसर्गः एव। तेन कारणेन तैः अनुवादाय "भद्राः क्रतवः विश्वतः नः (अस्माकं प्रति) आयन्तु" एताविधः अन्वयः मानितः दृश्यते।

परन्तु जानामि अन्या अपि एका ऋचा "आ यद्वामीय चक्षसा मित्र वयं च सूरयः। व्यचिष्ठे बहुपाय्ये यतेमहि स्वराज्ये।।" अस्यां "आ"-शब्दस्य न कश्चित् अर्थः भवति। मात्रापूरक-हेतुना एव तस्य उद्देशः।

"Let noble thoughts come from all sides" एवंविधेन अनुवादेन ऋचायाः अर्थः स्वकेन्द्रितः भवति इति मे मतिः।

सर्वे वेदाः तु विश्वसन्धरणाय सन्ति। अतः"नः भद्राः क्रतवः विश्वतः यन्तु।" "Let ournoble thoughts pervade across the universe" एताविधः अनुवादः प्रियतरः इति मे मतिः।

भवता अपि कश्चित् सुविचारः एव प्रसृतः अस्ति।

तत्सन्दर्भं गृहीत्वा इदं किञ्चित् मन्थनं विद्वज्जनानां ऋते ।  
सस्नेहम् ,  
अभ्यंकरकुलोत्पन्नः श्रीपादः \|  
श्रीपतेः पदयुगं स्मरणीयम् ।

  

On Mon, Jul 5, 2010 at 5:00 PM, \<[sans...@cheerful.com]()\> wrote:  

> Sanskrit teacher's example  
> <http://www.livemint.com/2009/05/10213328/Good-teaching-qualities-induc.html>  

  
  

