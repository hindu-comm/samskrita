+++
title = "007 Anunad Singh"

+++
[[Anunad Singh	2010-06-24, 16:00:15 [Source](https://groups.google.com/g/samskrita/c/6fifjYetGLI)]]



The Following Devanagari melakarta prepared from a different  iTrans Devakarta by converting iTrans into Devanagari.  
  
-- अनुनाद:  
=======================  
  
श्री महावैद्यनाथशिवविरचिता  
  
७२ मेळरागमालिका  
  
ताळम: आदि  
  
  
पल्लवि - श्रीरागम  
  
  
प्रणतार्तिहरप्रभो पुरारे प्रणवरूप संपदे पदे \|

  
प्रणमामि श्री प्रकृतिप्रेरक प्रमथगणपते पदे पदे \|\|  
  

जति  
  
  
तां तां तकणक धीं धीं धिमितरि किटतक तरिकुडु  
तधीं धींकु तकधिमि तकतरि किटतक झम  
नादिरु दिरुधों दिरुदिरु दित्तिल्लाना दिरिना ताना दोंतिरि  
तकणक तकजणु तकधिमि ध्रुक्डतत तळाङ्गुतों  
तकतिक तधिङ्गिणतोम  
  
अनुपल्लवि - चरणम  
  
  
कनकाङ्ग्या रमया पूजित सनकादिप्रिय कृपालय \|\| १ \|\|  
रत्नाङ्ग्या धर्मसंवर्धन्या रमण मां परिपालय \|\| २ \|\|  
गानमूर्तिरिति धनशास्त्रमानमूर्धन्यैर्गदितोऽसि \|\| ३ \|\|  
श्रीवनस्पतिदलसमर्चनेन पावनभक्तैर्विदितोऽसि \|\| ४ \|\|  
मानवतीभिः स्मृतिभिरुक्तकर्मकृन मानवपापं वारयसि \|\| ५ \|\|  
तानरूपिणं त्वां भजन्ति ये तारमुपदिशंस्तारयसि \|\| ६ \|\|  
देवसेनापतिजनक नीलग्रीव सेवकजनपोषण \|\| ७ \|\|  
हनुमतो डिण्डिमभवं स्तुवतः सुतनुमतोऽददाभूतिभूषण \|\| ८ \|\|  
भानुकोटिसंकाश महेश धेनुकासुरमारकवाहन \|\| ९ \|\|  
आनन्दनाटकप्रियामरवर श्रीनन्दनाटवीहव्यवाहन \|\| १० \|\|  
कोकिलप्रियाम्रकिसलयाङ्ग गोकुलपालनपटुभयभञ्जन \|\| ११ \|\|  
बहुरूपावतीह भवान मां मुहुर्मुहुरूर्जितभक्तजनरञ्जन \|\| १२ \|\|  
धीरभद्राख्यगायकप्रिय वीरभद्रादिपालितशरण \|\| १३ \|\|  
देवकुलाभरणोद्धारक श्रीवसुदेवकुलाभरणनतचरण \|\| १४ \|\|  
जितमाया माळवगौळान्तर्गतमाहेशाः त्वां विन्दन्ति \|\| १५ \|\|  
चक्रवाककुचार्धाङ्ग त्वत्कृपया शुक्रवाक्पतिसुराः नन्दन्ति \|\| १६ \|\|  
तेजसा जितसूर्यकन्त्या गौर्या ओजसाऽतुलप्रताप \|\| १७ \|\|  
शुभकर हाटकाम्बरिशराब्जनिभकर हतभक्तपरिताप \|\| १८ \|\|  
झंकारध्वनियुतमालाधर टंकारध्वनियुतचाप \|\| १९ \|\|  
महानट भैरवीमारुतिभारतीसहायदेवैर्नतकोप \|\| २० \|\|  
शिव नत्कीरवाणीवशग भवन इव वस मे मनसि \|\| २१ \|\|  
खरहरप्रियमालोक्य परात्पर हर दयया पालितवानसि \|\| २२ \|\|  
गौरीमनो हरिदम्बर सततं गौरिव वत्से रमते भवति \|\| २३ \|\|  
योऽसौ अरुणप्रियादित्यः तं त्वा सा श्रुतिरानता भवति \|\| २४ \|\|  
माररञ्जनीवरद निरहंकारजना मुक्त्यै त्वां स्तुवन्ति \|\| २५ \|\|  
चारु के शिवलिङ्गमनार्च्य मेरुधन्वन सुखमाप्नुवन्ति \|\| २६ \|\|  
सरसां गीतिं कीर्तिं दिश मे तरसा अङ्गीकृतहतमदन \|\| २७ \|\|  
हरिकाम्भोधिसंभवामरदुरितनिवारक स्मितवदन \|\| २८ \|\|  
धीर शङ्कराभरणसमं त्वां घोरशङ्कया नो जाने \|\| २९ \|\|  
ज्ञानगानं कृतवतां वरद श्रीनगानन्दिनीजाने \|\| ३० \|\|  
यागप्रियामरत्यागप्रियं विधिं द्रागप्रियेण शिक्षितवानसि \|\| ३१ \|\|  
सदानन्दे त्वयि रागवर्धनीं मुदा पुनितवतीं रक्षितवानसि \|\| ३२ \|\|  
श्रितगजवदन गाङ्गेय भूषणीकृतभुजङ्ग नतसुरकदम्ब \|\| ३३ \|\|  
वागदीश्वरीश्रियौ यदङ्गसंभवे भोगमोक्षदा जगदम्बा \|\| ३४ \|\|  
शूलिनी तया धर्मवर्धन्या खेलसि दयया सुरवरिष्ठ \|\| ३५ \|\|  
कैलासाचलनातकृद्भुजशैलदण्डकचरणाङ्गुष्ठ \|\| ३६ \|\|

  
  
(प्रणतार्तिहर प्रभो पुरारे)  
  
  

प्रतिबिंबरसालगफलसमा विषया इति बिम्बाधराः संत्यजन्ति \|\| ३७ \|\|  
ये भवजलार्णवं संतरितुं ते भवदङ्घ्रिनौकां भजन्ति \|\| ३८ \|\|  
झलं झलवराळिगीतमालाधर जलन्धरासुरमारक \|\| ३९ \|\|  
सुरदानवनीतामृतविमुख वरदाननिरत तारक \|\| ४० \|\|  
भोः पावनीपिष्टास्वादनरसिकभूप अव नीपवनसुन्दर \|\| ४१ \|\|  
रघुप्रियार्चितराजीवचरण मघप्रणाशन भुजमन्दर \|\| ४२ \|\|  
गवाम्भोधिः तीर्ण इव मया भवाम्भोधिः तव दयया \|\| ४३ \|\|  
इह प्रसन्नो भव प्रियतमया सह प्रमथप द्रागुमया \|\| ४४ \|\|  
सर्वशुभापं तु वराळिकाक्षं कुर्वनुग्रहं त्वां वन्देऽहम \|\| ४५ \|\|  
सदय षड्विधमार्गिणि मनुजे हृदयग न कुर्वे संदेहम \|\| ४६ \|\|  
सुवर्णां गीतिं समुपदिश प्रथमवर्णाङ्गीकृतवैकुण्ठ \|\| ४७ \|\|  
दिव्यमणिबन्धे बद्धनागकङ्कण भव्यमणिलसितश्रीकण्ठ \|\| ४८ \|\|  
सुबलारिमुखामरप्रपूजित धवळाम्बरीपतेर्दुर्दर्श \|\| ४९ \|\|  
सुरूपनामनारायणीसहचर स्वरूपभासकादर्श \|\| ५० \|\|  
धर्मकामवर्धनीविलसित निर्मलाङ्ग शुभदायक \|\| ५१ \|\|  
नितरां अप्रियवादिनि विमुख नतराम अग्निसायक \|\| ५२ \|\|  
चिदंबरगमनश्रमापहरणं कदंबरमण मम दीयताम \|\| ५३ \|\|  
विश्वं भरितं त्वयाष्टमूर्त्या शश्वद्धनमाधीयताम \|\| ५४ \|\|  
श्यामळाङ्गीकृतवामभाग कोमळाङ्गजशरभङ्ग \|\| ५५ \|\|  
षण्मुखप्रियाङ्गुप्रियजनक हिरण्मयाङ्गनत शरभाङ्ग \|\| ५६ \|\|  
हर सिंहेन्द्रमध्यमार्धाङ्ग नरसिंह अजिनाम्बर \|\| ५७ \|\|  
पुरहर हैमवतीमनोहर हर रक्षितसुरनिकर \|\| ५८ \|\|  
विदितधर्मौ अतिकायजिद्रामौ मुदितमनाः त्वं रक्षितवान \|\| ५९ \|\|  
नीतिमतीह जनेऽतिप्रियोऽसि प्रीतिमतिरहितान शिक्षितवान \|\| ६० \|\|  
श्रियोऽधिकां तां अणिमादिदां पयोधिकान्तामणिसेविताम \|\| ६१ \|\|  
धर्मवर्धनीं सुरर्षभप्रियां निर्मलभक्तैर्भाविताम \|\| ६२ \|\|  
मननशीलतां गीर्वाणपतेः जननवर्जितामुक्तवतीम \|\| ६३ \|\|  
भूमिषु वाचस्पतिसंबन्धस्वामिने ज्ञानं दत्तवतीम \|\| ६४ \|\|  
मेचकल्याणीं वाचं दिशतीं मोचकदायिनीं रमसे \|\| ६५ \|\|  
विचित्राम्बरीषवरदभाग सचित्रगुप्तयमागः क्षमसे \|\| ६६ \|\|  
सुचरित्रमुखभक्तसङ्गीत सुचरित्रमुखरितवाद्य \|\| ६७ \|\|  
ज्योतिःस्वरूपिणि त्वयि प्रसन्ने भाति स्वरूपं किं नाद्य \|\| ६८ \|\|  
धातुवर्धनीं तवाभिधासुधां पातुकामिनी मम रसना \|\| ६९ \|\|  
सुखेन आसिकाभूषणं हि सतां मुखे नासिकेव विवसन \|\| ७० \|\|  
कोसलपः त्वाऽऽपूज्याघं हित्वा सभापते मुमुदे हि \|\| ७१ \|\|  
भक्तापदानरसिकप्रिय त्यक्तापदानन्दं मम देहि \|\| ७२ \|\|

  
  
(प्रणतार्तिहर प्रभो पुरारे)  
  

इति श्रीमहावैद्यनाथशिवविरचिता  
मेळरागमालिका समाप्ता

