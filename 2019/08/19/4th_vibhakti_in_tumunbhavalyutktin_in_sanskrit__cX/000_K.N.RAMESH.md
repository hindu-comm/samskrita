+++
title = "000 K.N.RAMESH"

+++
[[K.N.RAMESH	2019-08-19, 18:44:04 [Source](https://groups.google.com/g/samskrita/c/cXfUJvy-5GE)]]



तुमर्थाच्च भाववचनात्

चतुर्थी विभक्ति: भवति।

  

घञ् , क्तिन् , ल्युट् .. इते भावे प्रत्ययाः ।

  

तुमुन: अर्थ: इव अर्थ: यस्य तस्मात् इति । भावः=क्रिया । उच्यते अनेन इति वचनः, भावस्य वचन: भाववचनः, तस्मादिति । चतुर्थी भवति।

  

1.बाल: पठितुं विद्यालयं गच्छति। (तुमुन् )

2.बाल: पठनाय विद्यालयं गच्छति। ( पठनं ल्युट् भावे )

3\. बालः लेखितुं लेखनीं स्वीकरोति। (तुमुन्)

4.बालः लेखनाय लेखनीं स्वीकरोति। (लेखनं ल्युट् )

5\. सः उन्नतस्थानं प्राप्तुं कार्यं करोति। (तुमुन्)

6.सः उन्नतस्थानस्य प्राप्तये कार्यं करोति। ( प्राप्ति: क्तिन् - भावे )

7\. सस्यानि वर्धयितुं श्रमं कुर्मः।

8.सस्यानां वृद्धये श्रमं कुर्मः। ( वृद्धिः क्तिन् )

9\. राजा यष्टुं ( यागं कर्तुं) सज्जतां कृतवान् ।

10.राजा यागाय सज्जतां कृतवान् । (यागः घञ् भावे )

11\. जननी पक्तुं गच्छति।

12.जननी पाकाय गच्छति। ( पाक: घञ् भावे )

