+++
title = "002 Naresh Cuntoor"

+++
[[Naresh Cuntoor	2019-03-22, 23:07:15 [Source](https://groups.google.com/g/samskrita/c/yQwQ6tIj1kI)]]



(Copy-pasting my reply from a discussion elsewhere - न जाने यदीदं शङ्करभाष्ये प्रसज्यते उत नेति )  

  

जामिता इति पदं प्रमाणभूतेषु कोषेषु न दृष्टम् । अतः कथमस्य समर्थनं क्रियते इति प्रश्नः आसीत् । अप्राप्ते उत्तरे पुनश्चिन्तनपेटिकायां स्थापितः सः प्रश्नः।  
  
आचार्यरामसुब्रह्मण्यस्य गणितविषयके भाषणे तस्य उत्तरं प्राप्तम् । भवन्तोऽपि जिज्ञासवः श्रोतुम् अर्हन्ति  
<https://www.youtube.com/watch?v=iVEc_wQ4YTM>  
  

जामिता इति पदं माधवेन प्रयुक्तं वर्तते, अन्त्यसंस्कारस्य प्रसङ्गे । अन्त्यसंस्कारो नाम कः ? जीवनान्ते यत् क्रियते ? न । अत्र तस्य अर्थः भिन्नः । उदाहरणेन निरूपयामि ।  
  

भवद्भिः एतत् पठितं स्यात् -  

sin(x) = x - x^3/3! + x^5/5! - x^7/7! + ....  
  

sin(x) इत्यस्य उत्तरं प्राप्तुं तर्हि कियत् पर्यन्तं सङ्कलनं च व्यवकलनं च कर्तव्यम् ?  
sin(x) = x इति पर्याप्तम् ? प्रायः न ।  
sin(x) = x - x^3/3! इति पर्याप्तम् ? प्रायः न ।  
sin(x) = x - x^3/3! + x^5/5! इति पर्याप्तम् ? प्रायः न ।  
यावत् पर्यन्तं भवतां "जामिता" न भवति, तावत् पर्यन्तं क्रियताम् !  

एतादृशं सप्त वा अष्ट वा गणनं कृत्वा कश्चित् वदेत् "अस्तु भोः, पर्याप्तम् । पुनः पुनः कियत् कुर्मः ?! पर्याप्तम् । किमपि अन्यत् करवाम !" इति ।  
  

एतदेव जामिता ।  

  

अन्त्यसंस्कार इति । x - x^3/3! + x^5/5! - x^7/7! + .... सङ्गणने अन्ततः गच्छन्तः एवं पृच्छामः - इतोऽपि अंशस्य गणनेन किमस्ति प्रयोजनम् ? तस्य प्रश्नस्य उत्तरम् अन्त्यसंस्कारे भवति ।  

  

अस्मिन् यूट्यूब् भाषणे क्वचिदपि जामिताप्रसङ्गः नास्ति ! दृश्यताम् !

  







