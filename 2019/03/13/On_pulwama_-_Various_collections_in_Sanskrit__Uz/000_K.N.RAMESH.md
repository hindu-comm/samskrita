+++
title = "000 K.N.RAMESH"

+++
[[K.N.RAMESH	2019-03-13, 18:33:34 [Source](https://groups.google.com/g/samskrita/c/Uz39Jqh_7Uk)]]



दृष्ट्वापि हन्त निजमातृभुव: प्रवीरान्

     रक्ष:सुतच्छलवशादधुना प्रयातान्।

सर्वे स्वदेशतनया: प्ररुदन्ति जाने

     दन्दह्यते न वद कस्य जनस्य चेत:।। 1

  

ये स्वोदरार्थमिह शून्यसमस्तभावा

     निन्दन्ति दुष्टहृदयाश्च निपीय तोयम्।

सच्छासकं सपदि तान् निजदेशनेत्रं

     लोलुक्यते मृतमतीन् कुपितं समन्तात्।।2

  

ये ये सुखं मतमवाप्तुमिमे मुनीन्द्रा:

     निर्यान्ति नैजसदनाज्जननायकास्ते।

नैवाद्य भारतमहो अवलोक्य तांस्तान्

     रोरुद्यते मम मनो भुवि मौनिदेवान्।।3

  

गेहं ज्वलन्तमहहा रुचिरं विमूढ:

     पश्यन् जलं क्षिपति नैव क एष नेता।

यातीव योऽपरपथेन तु याचमानो

    जाज्वल्यते मम मनस्तमिमं तु दृष्ट्वा।।4

  

हा हन्त हन्त महिता जननायिकेयं

     नित्यं विनिन्दति कृतं जननायकस्य।

नो वक्ति भारतमहीं कुपितायमानां

    राराज्यते वदतु सा क्व गता विलुप्ता।।5

  

             \*\*अरविन्द:।

\*\*\*\*\*\*\*\*\*\*\*\*\*\*\*

वध्यात्समस्तान्हतकाँश्च शत्रून्,

   आतङ्किनस्तानधियुद्धभूमि।

क्रियात्स्वदेशं ह्यघराशिशून्यं

   भूयात्सुवीरेषु भवान्विशिष्टः।।

\*महावीरसारस्वतः\*

  

\*\*\*\*\*\*\*\*\*\*\*\*\*

सैनिकों का दिल से शुक्रिया

धन्यान्भारतवीरसैनिकसुतान्,बद्धाञ्जलिभ्यां हृदा

येषां शौर्यसमन्वितैः सुचरितैः, धन्यं सदा भारतं।

स्कन्धे गर्वमिमे वहन्ति सुतरां, वै भारतीयन्ननु,

तस्मान्नौमि सगर्वपूर्णमनसा,वीरांश्च सैनानिनः।।

           ✒बुद्धिप्रकाशजांगिड़ः

    प्रशिक्षितस्नातकशिक्षकः(संस्कृतस्य)

  केन्द्रीयविद्यालयकेलांगः, लाहौलस्फीतिः

                   हिमाचलप्रदेशः

\*\*\*\*\*\*\*\*\*\*\*\*\*\*\*\*\*\*\*\*\*\*

वन्दे मातरम्।    भारतमाता की जय!!

  

जागर्ति प्रहरी देशे गुडाकेश: परन्तप:।

नरेन्द्रोऽसौ महावीरो माननीयो विचक्षण:।।1

  

सिंहाक्रमणमालोक्य सारमेयकुलं द्रुतम्।

कम्पते भयभीतं तत् सिंह: सम्मोदते सखे।।2

  

भारतं वीक्षसे दुष्ट नैवात्मानं विलोकसे।

वायसो गरुणं मूढो निहन्तुं किं प्रवर्तते??3

  

नृत्यतीव मनो मुग्धं दृष्ट्वा सैन्यपराक्रमम्।

आतङ्किनां विनाशं यत् शत्रुगेहेऽकरोत् सखे।। 4

  

नमो भारतवीरेभ्य: शासकेभ्य: पुन: पुन:।

यैस्तै: शत्रुविनाशाय क्रियते युद्धमद्भुतम्।। 5

  

       \*\*अरविन्द:।

\*\*\*\*\*\*\*\*\*\*\*\*\*\*\*\*\*\*\*\*\*

शत्रुपक्षैः शिलापातः

स्वागतं कुसुमैः तदा ।

भवेच्छवोपरि शत्रोः

कुसुमं तन्मतिर्मम।।

  

-मार्कण्डेयो रवीन्द्र:



  शत्रु (पत्थरबाज )यदि पत्थर मारे तो उसका स्वागत फूलों से करो । परन्तु यह स्वागत उसके शव पर होना चाहिए ,ऐसा मेरा मानना है ।

\*\*\*\*\*\*\*\*\*\*\*\*\*\*\*\*\*\*\*\*\*\*\*\*

प्रतिशोधो गृहीतश्च

थलवायुभटैः खलु।

साम्प्रतं जलसेनायाः

बलं वीक्ष्यामहे पुनः।।

  

\- मार्कण्डेयो रवीन्द्र:

   

    पहले थल सेना और अब वायु सेना के जवानों ने बदला लिया ।

अब शीघ्र ही जल सेना का शौर्य देखना चाहते हैं।

\*\*\*\*\*\*\*\*\*\*\*\*\*\*\*\*\*\*\*\*\*

नमोस्तु ते सैन्यदलप्रधान !

     नमो विमानै:खचरप्रवीणाः!

नमोस्तु ते भारतराष्ट्रनेतः!

     नमोस्तु ते भारत! गर्विदेश!

\*डॉ.महावीरप्रसादसारस्वतः\*

       सम्माननीय सैन्यदलप्रमुख!आपको नमन। विमानों से आकाशविचरणप्रवीण हे वीरों आपको नमन। भारतराष्ट्र के नायक! जनता की अभिलाषाकेन्द्र मोदीजी! आपको नमन। हे गर्वोन्नतमस्तक प्रिय भारत! तुम्हें नमन।

\*\*\*\*\*\*\*\*\*\*\*\*\*\*\*\*\*\*

  

  

