+++
title = "000 K.N.RAMESH"

+++
[[K.N.RAMESH	2019-03-15, 17:25:43 [Source](https://groups.google.com/g/samskrita/c/61T7eLG3Fck)]]



\*अमरभरतभुवनजाः\*

  

अमरभरतभुवनजाः महितचरितशोभनाः

शयनमात्मनो विहाय कुरुत सपदि जागराम् ।

शुभदजीवनं विधातुमवितुमखिलमानवान्

संपठाम संस्कृतं प्रसारयाम सत्वरम् ॥



क्लेशनिचयवारणाय साधनां प्रकुर्महे

कष्टदुरित-तारणाय योजनां विदध्महे ।

लक्ष्यसिद्धिमुज्वालां विधातुमात्मनो वयम्

संपठाम संस्कृतं प्रसारयाम सत्वरम् ॥

  

युवजनान्तरङ्गके प्रकृत्य धर्मजागराम्

अन्धकारमग्नलोकमुद्धराम साम्प्रतम् ।

लक्ष्यसिद्धिमुज्वालां विधातुमात्मनो वयम्

संपठाम संस्कृतं प्रसारयाम सत्वरम् ॥

  

अतुलसङ्घवैभवेन निखिलसोदरानिमान्

पावयाम संस्कृतापगामृताम्भसा वयम् ।

पूतमानसैः समं ततो विदध्महे द्रुतम्

संस्कृतं यशोयुतं समर्थमार्षभारतम् ॥

  

सर्वथा समर्थ-संस्कृतार्षदेशसृष्टये

सर्वसद्गुणाभिपूर्णविश्वपौरवृद्धये ।

शाश्वतैक्यसाधनाय सामरस्यसिद्धये

संपठाम संस्कृतं प्रसारयाम सत्वरम् ॥

           - \*रणजितः\*

Pl listen to the song in the attachment.

  

