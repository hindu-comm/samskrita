+++
title = "000 K.N.RAMESH"

+++
[[K.N.RAMESH	2019-06-11, 15:55:20 [Source](https://groups.google.com/g/samskrita/c/gIfUvyH31gc)]]



Courtesy: Sri.Narad Upadhyay  

कश्चन पृष्टवान् - महोदय, बिन्दुशः समासेन वदतु यत् कार्यकर्तार: किं निवेदनं कुर्युः। इति\|

उत्तरम् एवं दत्तम् - कार्यकर्तारः किं निवेदनं कुर्युः इति एकः विषयः\| कार्यकर्तृभिः मूलसमस्या अवगन्तव्या इति अपरः विषयः\| द्वयमपि भवेत्\| समस्या अवगता चेत् पुनः किं लेखनीयम् इति समस्या अपि न भवेत्\|

copy & paste द्वारा लाभः न भवति\| Draft NEP तथा च प्रेषिता आंग्लटिप्पणी इति द्वयमपि दृष्टं चेदेव अवगम्येत\| तथापि अधोलिखितः सारांशः पठ्यताम्\|

राष्ट्रियशिक्षानीतिः - त्रिभाषासूत्रम् - संस्कृतभाषा - इति विषये सारांशः ---- १)त्रिभाषासूत्रान्तर्गतत्वेन तिसृणां भाषाणां चयनस्य स्वातन्त्र्यं छात्राय देयम्, भारतसंघस्य राजभाषाद्वये अथवा अष्टमसूच्याः २२भाषासु याः काः अपि तिस्रः भाषाः व्यवस्थानुगुणं चेतुं शक्याः इति नीतिः भवेत्\| २) प्रकृतम् आंग्लभाषा एका एव देशे अनिवार्यभाषा अस्ति, तस्याः अनिवार्यता समापनीया\| ३) भाषायाः आधारेण देशस्य विभजनं न करणीयम्\| ४)
CBSE मध्ये त्रिभाषासूत्रस्य क्रियान्वयनं दशमकक्ष्यापर्यन्तं भवेत्\| ५) CBSE मध्ये ११-१२कक्ष्ययोः भाषाद्वयं भवेत्, तयोः भाषयोः चयनस्वातन्त्र्यं छात्राणां भवेत्\| ६) संस्कृतं मुख्यधारातः पृथक् कृत्वा तस्याः संस्कृतपाठशाला-संस्कृतविश्वविद्यालयेभ्यः प्रेषणापेक्षया मुख्यधाराशिक्षणे आनेतव्या\| ७) ११-१२कक्ष्ययोः स्नातकादिकक्ष्यासु च 'योगाय संस्कृतम्' 'आयुर्वेदाय संस्कृतम्' इत्यादिरूपेण विशिष्टोद्देशपाठ्यक्रमः ऐच्छिकरूपेण कल्पनीयः\| ८)११-१२कक्ष्ययोः विज्ञानवाणिज्यविषयाभ्यां सह अपि संस्कृतपठनावसरः कल्पनीयः\| ९)का अपि भाषा बलेन न बोधनीया\| अतः कस्याः अपि भाषायाः अनिवार्यता न भवेत्\| प्रत्युत सा भाषा पाठनविधिवैशिष्ट्यैः आकर्षिका कुतूहलोत्पादिका च करणीया\| १०)भाषा वैषम्यं न, अपि तु सामरस्यम् उत्पादयेत्\|

  

