+++
title = "000 S. L. Abhyankar"

+++
[[S. L. Abhyankar	2019-06-01, 22:21:58 [Source](https://groups.google.com/g/samskrita/c/JuBySCltRV8)]]



कठोपनिषति 1'2'20 तमः श्लोकः पठ्यते =>

अणोरणीयान्महतो महीया-

नात्माऽस्य जन्तोर्निहितो गुहायाम् ।

तमक्रतुः पश्यति वीतशोको

धातुप्रसादान्महिमानमात्मनः ॥ २०॥

पदच्छेदैः - अणोः अणीयान् महतः महीयान् आत्मा अस्य जन्तोः निहितः गुहायाम् तम् अक्रतुः पश्यति वीतशोकः धातुप्रसादात् महिमानम् आत्मनः

**प्रथमद्वितीयचरणयोः अन्वयस्तु सरलः** =>

अस्य जन्तोः अणोः अणीयान् (तथा) महतः महीयान् आत्मा गुहायाम् निहितः (वर्तते) \|

**तृतीयचतुर्थचरणयोः सप्त शब्दाः सन्ति \| तेषाम्अन्वये प्रायः केचन पर्यायाः यथा** =>

आत्मनः धातुप्रसादात् वीतशोकः अक्रतुः तम् महिमानम् पश्यति \|

धातुप्रसादात् वीतशोकः अक्रतुः तम् आत्मनःमहिमानम् पश्यति \|

तम् अक्रतुःधातुप्रसादात् आत्मनःमहिमानम् पश्यति (ततः) वीतशोकः(भवति)\| यथा श्रीमद्भिः भगवत्पादैः तेषाम् भाष्ये उक्तम् (\<<https://www.upanishads.iitk.ac.in/katha?language=dv&field_chap_value=1&field_sec_value=2&field_mantra_no_value=20&scsh=1&choose=1>\> अत्रतः) शब्दानां कृष्णतरत्वम् तथा वाक्यांशेषु विभजनंममैव

1.  **तम्** आत्मानं दर्शनश्रवणमननविज्ञानलिङ्गम् 2.  अक्रतुः अकामः दृष्टादृष्टबाह्यविषयेभ्य उपरतबुद्धिरित्यर्थः। 3.  यदा चैवं तदा मन-आदीनि करणानि धातवः 4.  शरीरस्य धारणात्प्रसीदन्तीत्येषां धातूनां प्रसादात् 5.  आत्मनः 6.  महिमानं कर्मनिमित्तवृद्धिक्षयरहितं 7.  पश्यति अयमहमस्मीति साक्षाद्विजानाति 8.  ततो विगतशोको भवति।

उपरिनिर्दिष्टाः अन्वयपर्यायाः चर्चाम् अर्हन्ति खलु ?

