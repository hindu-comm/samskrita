+++
title = "000 K.N.RAMESH"

+++
[[K.N.RAMESH	2019-02-22, 18:29:13 [Source](https://groups.google.com/g/samskrita/c/33lED5rvOfM)]]



”गवामङ्गेषु तिष्ठन्ति भुवनानि चतुर्दश ।

दन्तेषु मरुतो देवा जिह्वायां तु सरस्वती ॥

खुरमध्येषु गन्धर्वा: खुराग्रेषु च पन्नगा: ॥

सर्वसन्धिषु साध्या चन्द्रादित्यौ तु लोचने ।

ककुदि सर्वनक्षत्रं लाङूले धर्म आश्रित: ॥

अपाने सर्वतीर्थानि प्रस्रावे जावीनदी ।

नानाद्वीपसमाकीर्णा चत्वार: सागरास्तथा ॥

ऋषयो रोमकूपेषु गोमये पद्मधारिणी ।

सन्ति रोमसु विद्या श्रृङ्गयोरयनद्वयम् ॥

धैर्यं धृति क्षान्ति पुष्टिर्वृद्धिस्तथैव च ।

स्मृतिर्मेधा तथा लज्जा वपु: कीर्तिस्तथैव च ॥

विद्या शान्तिर्मतिवा सन्तति: परमा तथा ।

गच्छन्तीमनुगच्छन्ति एता गां वै न संशय: ॥

यत्र गावो जगत्तत्र देवदेवीपुरोगमा: ।

यत्र गावस्तत्र लक्ष्मी: सांख्यधर्मा शाश्वत: ॥

गाव: पवित्रा माङ्गल्या देवानामपि देवता: ।

यस्ता: शुश्रूषते भक्त्या स पापेभ्य: प्रमुच्यते ॥“

