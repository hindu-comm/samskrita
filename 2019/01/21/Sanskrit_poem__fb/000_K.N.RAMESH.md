+++
title = "000 K.N.RAMESH"

+++
[[K.N.RAMESH	2019-01-21, 17:48:02 [Source](https://groups.google.com/g/samskrita/c/fbuksLTZ3X4)]]



ऊनविंशवर्षपञ्चकम्

\*\*\*\*\*\*\*\*\*\*\*\*\*\*\*\*\*

(१)

त्वामूनविंशं प्रणमामि वर्षं

शासिष्यसि त्वं पृथवीं यतो हि।

सुपालकत्वेन यशो विभातु

गायन्तु लोकास्तव दिव्यगाथाम्।।

(२)

देहे त्वदीये जननं च मृत्युः

सेवाप्रवृत्तिर्वसरोपि कार्यम्।

सर्वं प्रदाता सकलं ग्रहीता

त्वामूनविंशं प्रणमामि वर्षम्।।

(३)

त्वत्कार्यकाले मम भारतस्य

भाग्य सदा राजतु धान्यलक्ष्म्या।

राज्यौडिशा मे प्रतिभातु राष्ट्रे

त्वामूनविंशं प्रणमामि वर्षम्।।

(४)

न जातु दुःखं तव भालभागे

न यातु दुःखं मम मित्रवृन्दम्।

सदा सहायो भव साधुवर्गे

त्वामूनविंशं प्रणमामि वर्षम्।।

(५)

सर्वस्य मित्रस्य गृहेपि नित्यं

सुखं समृद्धिः परिभातु शान्तिः।

समस्तलोकाः सुखिनो भवन्तु

त्वामूनविंशं प्रणमामि वर्षम्।।

  

    (व्रजकिशोरः)

