+++
title = "042 Sunder Hattangadi"

+++
[[Sunder Hattangadi	2019-01-20, 01:33:16 [Source](https://groups.google.com/g/samskrita/c/3wDSBOmPnFE)]]



**दया**, स्त्री, (दय + भिदाद्यङ् । ततष्टाप् ।) करुणा ।

अस्या लक्षणं यथा, पाद्मे क्रियायोगसारे ।

  

“यत्नादपि परक्लेशं हर्त्तुं या हृदि जायते ।

इच्छा भूमिसुरश्रेष्ठ! सा दया परिकीर्त्तिता ॥”

  

अपि च मत्स्यपुराणे ।

  

“आत्मवत् सर्ब्बभूतेषु यो हिताय शुभाय च ।

वर्त्तते सततं हृष्टः क्रिया ह्येषा दया स्मृता ॥” \* ॥

“परे वा बन्धुवर्गे वा मित्रे द्बेष्टरि वा सदा ।

आत्मवद्वर्त्तितव्यं हि दयैषा परिकीर्त्तिता ॥”

  

इत्येकादशीतत्त्वम् ॥

(इयं हि शक्तीनामन्यतमा । यथा, देवीभाग-

वते । १ । १५ । ६० ।

“श्रद्धा मेधा स्वधा स्वाहा क्षुधा निद्रा दया

गतिः ।

“संस्थिताः सर्व्वतः पार्श्वे महादेव्याः पृथक्

पृथक् ॥”) shabdakalpadruma

====================================

दया स्त्री दय--भिदा० भावे अङ् ।

१ दुःखितेषु भूतेष्वनुकम्पायाम् ।

२ परदुःखाऽसहने करुणाशब्दे दृश्यम् ।

३ परदुःखप्रहरणेच्छायाम् ।

“यत्नादपि परक्लेशं हर्तुं या हृदि जायते ।

इच्छा भूमिसुरश्रेष्ठ! सादया परिकीर्त्तितेति” ।

आत्मवत् सर्वभूतेषु यो हिताय शुभाय च ।

वर्तते सततं हृष्टः क्रिया ह्येषा दया स्मृता ।

प्राणा यथात्मनोऽभीष्टा भूतानामपि ते तथा ।

आत्मौपम्येन सर्वत्र दयां कुर्वन्ति साधवः” ।

इयं मोहपत्नी यथा ।

“मोहपत्नी दया साध्वी पूजिता च जगत्प्रिया ।

सर्वलोकाश्च सर्वत्र निष्फलाश्च यया विना” देवीभागवते ९ स्क० १ अ० ।

यत्र मोहोस्ति तत्र दयायाः सत्त्वाद्दया मोहपत्नीति

“अहिंसा परमो धर्म्मो विप्राणां नात्र संशयः ।

दया सर्वत्र कर्त्तव्या ब्राह्मणेन विजानता ।

यज्ञादन्यत्र विप्रेन्द्र! न हिंसा याज्ञिकी मतेति” देवीभागवतम् ।

यज्ञादन्यत्र दया कर्त्तव्या यज्ञे तु हिंसैव कर्त्तव्या

न सा याज्ञिकी हिंसा हिंसा भवति ।

“अहिंसन् सर्वभूतान्यन्यत्र तीर्थेभ्यः” इति श्रुतेः ।

“या वेदविहिता हिंसा नियतास्मिंश्चराचरे ।

अहिंसामेव तां विद्याद् वेदाद् धर्मो हि निर्बभाविति” मनुस्मृतेश्च ।

“तृणं वाप्यविधानेन छेदयेन्न कदाचनेति” कुलार्णवोक्तेश्च ।

४ दक्षकन्याजाते धर्मस्य पत्नीभेद तदपत्यम् अभयम् धर्म्मशब्दे दृश्यम् ।

“धनुर्भृतोऽप्यस्य दयार्द्रभावम्” रघुः ।

“तव धर्म्मः सदयोदयोज्ज्वलः” नैष०

सा च शान्तिरसस्य व्यभिचारिभावः यथाह सा० द० ।

शान्तरसोपक्रमे

“रोमाञ्चाद्याः स्वानुभावास्तथा स्युर्व्यभिचारिणः

निर्वेदहर्षस्मरणमतिभूतदयादयः” ।          vachaspatyam

  

  

  

  



