+++
title = "005 sanskrit2601"

+++
[[sanskrit2601	2013-11-22, 01:33:34 [Source](https://groups.google.com/g/samskrita/c/qEFPsBee7T0)]]



नमस्ते श्रीमन् !  
  

मन्मतेन हेतुभ्यः परिणामः सिद्धः भवति \| हेतुः इति कारणं (Cause) वा कारकं (agent) वा साधनं (means) वा उद्देशः (purpose, objective) वा \|  
  

"विधिः दुःखस्य हेतुर्भवति" \| इत्यत्र दुःखम् तु परिणामरूपम् \| भवतापि तथैव निर्दिष्टम् the "effect" duḥkha \| तस्य परिणामस्य हेतुः (कारणं) विधिः \| विधिः इति दैवं वा स्वीयं कार्यं वा कर्तृत्वम् \|  
"कार्यकारणकर्तृत्वे हेतुः प्रकृतिरुच्यते" इत्यत्रापि "कार्यकारणकर्तृत्वे" अस्मिन् परिणामे हेतुः (कारणं वा कारकं वा) प्रकृतिः \|  
  

"पुरुषः सुखदुःखानां भोक्तृत्वे हेतुरुच्यते" इत्यत्रापि "सुखदुःखानां भोक्तृत्वे" अस्मिन् परिणामे हेतुः (कारकः) पुरुषः \|  

  
प्रथमे अध्याये "अपि त्रैलोक्यराज्यस्य हेतोः किं नु महीकृते" अत्र "त्रैलोक्यराज्यस्य हेतोः" एतौ द्वावपि शब्दौ षष्ठ्यां \| कः हेतुः ? त्रैलोक्यराज्यम् इति हेतुः \| अत्र हेतुः इति उद्देशः वा परिणामः वा ? प्रायः द्वावपि !!!  

  
अत्रैव महीकृते-शब्दः तु सप्तम्याम् ! हेतु-शब्दस्य संबन्धः यैः शब्दैः सह भवति तेषां प्रायः षष्ठी वा सप्तमी इति दृश्यते \|  

  

द्वितीये अध्याये "मा कर्मफलहेतुर्भूर्मा ते सङ्गोऽस्त्वकर्मणि" अत्र कर्मफलहेतुः = कर्मफलं (एव) हेतुः (उद्देशः) यस्य" \| अथवा फलं एव हेतुः (उद्देशः वा कारणं वा कारकः वा) यस्य कर्मणां सः \| अत्र "फल"-इति अन्यः शब्दः स्पष्टतया प्रयुक्तः तेन हेतुः-इति फलं वा परिणामः नैव \|  
  

दृश्यते हेतु-शब्दस्य विविधाः अर्थाः \| कः अर्थः योग्यः सः सन्दर्भमनुसृत्यैव ग्राह्यः \| विभक्त्याः योजनमपि अर्थानुसारेण \| भट-महोदयेन तथैव उपदिष्टम् खलु \|  



