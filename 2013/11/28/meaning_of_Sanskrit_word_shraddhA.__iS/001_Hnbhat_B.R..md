+++
title = "001 Hnbhat B.R."

+++
[[Hnbhat B.R.	2013-11-28, 20:01:01 [Source](https://groups.google.com/g/samskrita/c/iSgsStsGWoI)]]



I don't know what you are saying. But here is the explanation for the word with usages to support the meaning:

  

śraddhā

  

\[L=36565\] śraddhā,strī, (śraddhānamiti . śrat dhā “ṣid-

bhidādibhyo'ṅ .” 3 . 3 . 104 . ityaṅ .

ṭāp .)

1\. saṁpratyayaḥ . spṛhā . ityamaraḥ .. (yathā,

rāmāyaṇe . 2 . 38 . 2 .

“ciccheda jīvite śraddhāṁ dharmme yaśasi cātmanaḥ ..”

ādaraḥ . śuddhiḥ . iti śabdaratnāvalī ..

  

2\. śāstrārthe dṛḍhapratyayaḥ . yathā, --

“pratyayo dharmmakāryyeṣu yathā śraddhetyudāhṛtā .

nāsti hyaśraddadhānasya dharmmakṛtye prayojanam ..”

iti smṛtiḥ ..

(yathā, raghuḥ . 2 . 16 .

“babhau ca sā tena satāṁ matena .

śraddheva sākṣāt vidhinopapannā ..”)

  

3\. cetasaḥ prasādaḥ . iti pātañcalabhāṣye vedavyāsaḥ ..

sā trividhā . yathā, --

śrībhagavānuvāca .

“trividhā bhavati śraddhā dehināṁ sā svabhāvajā .

sāttvikī rājasī caiva tāmasī ceti tāṁ śṛṇu ..

sattvānurūpā sarvvasya śraddhā bhavati bhārata .

śraddhāmayo'yaṁ puruṣo yo yacchaddhaḥ sa eva saḥ ..

yajante sāttvikā devān yakṣarakṣāṁsi rājasāḥ .

pretān bhūtagaṇāṁścānye yajante tāmasā janāḥ ..”

iti śrībhagavadgītāyāṁ 17 adhyāyaḥ .. \* ..

tasyāḥ praśaṁsā yathā, --

brahmovāca .

“śraddhāpūrvvā ime dharmmāḥ śraddhā madhyānta-

saṁsthitāḥ .

śraddhā nityā pratiṣṭhāśca dharmmāḥ śraṁddhaiva kīrttitāḥ ..

śrutimātrarasāḥ sūkṣmāḥ pradhānapuruṣeśvarāḥ .

\[Page5-154-b 52\]

śraddhāmātreṇa gṛhyante na kareṇa na cakṣuṣā ..

kāyakleśairna bahubhistathavārthasya rāśibhiḥ .

dharmmaḥ saṁprāpyate sūkṣmaḥ śraddhāhīnaiḥ surairapi ..

śraddhā dharmmaḥ paraḥ sūkṣmaḥ śraddhā jñānaṁ hutaṁ tapaḥ .

śraddhā svargaśca mokṣaśca śraddhā sarvvamidaṁ jagat ..

sarvvasvaṁ jīvitaṁ vāpi dadyādaśraddhayā yadi .

nāpnuyāttatphalaṁ kiñcit śraddhādānaṁ tato bhavet ..

evaṁ śraddhānvayāḥ sarve sarvadharmmāḥ prakīrttitāḥ .

keśavaḥ śraddhayā gamyo dhyeyaḥ pūjyaśca sarvadā ..”

iti vahnipurāṇe dhenudānamāhātmyādhyāyaḥ ..

devalaḥ .

“arthānāmudite pātre śraddhayā pratipādanam .

dānamityabhinirdiṣṭaṁ vyākhyānantasya vakṣyate ..”

udite śāstrakathite . śraddhā devaloktā yathā,

“satkṛtiścānasūyā ca sadā śraddheti

kīrttitā ..”

ataeva bhagavadgītāsu .

“aśraddhayā hutaṁ dattaṁ tapastaptaṁ kṛtantu yat .

asadityucyate pārtha na ca tat pretya neha ca ..”

harivaṁśe baliṁ prati bhagavadvākyam .

aśrotriyaṁ śrāddhamadhītamavrataṁ

tvadakṣiṇaṁ yajñamanṛtvijā hutam .

aśraddhayā dattamasaṁskṛtaṁ havi-

rbhāgāḥ ṣaḍete tava daityapuṅkava ..”

iti śuddhitattvam ..

yājñavalkyaḥ .

“śraddhāvidhisamāyuktaṁ karmma yat kriyate nṛbhiḥ .

suviśuddhena bhāvena tadānantyāya kalpyate ..”

yogiyājñavalkyaḥ .

“vidhihīnaṁ bhavedduṣṭaṁ kṛtamaśraddhayā ca tat .

taddharantyasurāstasya mūḍhasya duṣkṛtātmanaḥ ..”

iti prāyaścittatattvam ..

  

  

  
  





> --  
> You received this message because you are subscribed to the Google > Groups "samskrita" group.  
> To unsubscribe from this group and stop receiving emails from it, send > an email to [samskrita+...@googlegroups.com]().  
> To post to this group, send email to [sams...@googlegroups.com]().  
> Visit this group at <http://groups.google.com/group/samskrita>.  
> For more options, visit <https://groups.google.com/groups/opt_out>.  

  

