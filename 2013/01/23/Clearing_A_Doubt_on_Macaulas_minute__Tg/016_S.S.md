+++
title = "016 S.S"

+++
[[S.S	2013-01-30, 08:46:43 [Source](https://groups.google.com/g/samskrita/c/Tget3vLYwJ8)]]



मित्राणि,

१. अद्यत्वे भारतदेशस्य युवानः यूरोपीयैः लिखितं ऐतीह्यं प्रश्नं  
कुर्वन्तः सन्ति ।  
एतादृशं पुनरावलोकनं लाभाय एव ननु ? अत्र का हानिः ?

२. प्रायः सर्वैः ज्ञायते एषः आभाणकः - "येन जय: प्राप्यते , तेन  
इतिहासः लिख्यते" इति ।  
एतावत् पर्यन्तं भारतीयानाम् आर्थिका स्थितिः सम्यक् नासीत् ।  
तस्मात् युरोपीय-दृष्टिः एवे राजते स्म ।  
इदानीम् भारतदेशस्य आर्थिक-प्रभावः वर्धते , सः प्रभावः  
अस्माभिः सर्वत्र परिगणितुं शक्यते ।

३. लोके यत् आर्थिकपरिवर्तनम् जायमानम् अस्ति ,  
तस्य पारिवर्तनस्य छाया इतिहास-शास्त्र-क्षेत्रे अपि निश्चयेन  
पतति । ।  
सा छाया अस्यां संस्कृतावल्यां अपि दृश्यते ।

४. यूरोपीय-दृष्ट्या कृतः इतिहासः यः वर्तते , भारतीयैः निश्चयेन  
पुनः परिशीलनीयः सः इतिहासः ।  
असंशयेन आगामिषु दशकेषु एतादृशाः चर्चाः च आधिक्येन सर्वत्र  
(इत्युक्ते दैनिकपत्रेषु, दूरदर्शने)  
उद्भविष्यन्ति इति मम पूर्वानुमानः ।

५. सायि-वर्य,  
बहवः ये संस्कृतं पठन्ति , ते प्रायः इतिहास-क्षेत्रे अपि  
जिज्ञासवः ।  
बहवः भारत-इतिहास-विषयाः संस्कृतस्य इतिहास-विषयाः च  
मिश्रिताः संबन्धिनश्च ।  
तस्मात् अस्माभिः किञ्चित् इतिहास-संबद्ध-चर्चाः  
सोडव्याः इति प्रार्थये ।

भवदीयः  
सुब्रह्‍मण्यः  

