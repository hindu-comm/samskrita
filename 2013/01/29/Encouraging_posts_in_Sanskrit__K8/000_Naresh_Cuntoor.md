+++
title = "000 Naresh Cuntoor"

+++
[[Naresh Cuntoor	2013-01-29, 12:08:39 [Source](https://groups.google.com/g/samskrita/c/K8I_tMnSidc)]]



संस्कृतसभायाम् अस्यां केचन प्रश्नाः सदैव तापयन्तीव -  
किं संस्कृतेनैव चर्च्यतामिति एकमतिर्भवतु ;  
किं संस्कृतं कर्मत्वेन अपश्यद्भिरस्माभिः भवितव्यम् ; तन्नाम संस्कृतमेव विषयं कृत्वा किमर्थं चर्चा करणीया, संस्कृतेन यत्किमपि चर्च्यतामिति ;  
किं तावदीदृशम् ऐतिह्यं वर्ज्यं चर्चासु ।  
  
एवमादयः प्रश्नाः मननाय प्रेरयन्ति । अत्र मम मतिस्तावत् कथयति यत् यद्यपि एतादृश्यश्चर्चाः पिष्टपेषणाय कल्पिताः स्युः, कस्याश्चिदपि व्यक्तेर्मनसि पुनर्मननाय पुनःपरिशीलनाय वा विस्फुलिङ्गायन्ते चेत्, अस्ति प्रयोजनमिति ।  
  
भवतु नाम, चर्चा प्रसज्यते । नैवं भोः तत्राक्षेपः । परं भाषामाध्यमे विरोधो निगदित इति चेत्, अदिष्ट्या वस्तुस्थितिरेव द्योतनीया । सभायामस्यां न बहवः संस्कृतेनैव चर्चासु भागिनो भवितुं सामर्थ्यमावहन्ति । किंच संस्कृतेन संभाषितुं सर्वदैव अवकाशो वर्तते । केचन कुर्वन्त्यपि । कर्तुं वा प्रयतन्ते तथा । सर्वथा श्लाघ्यास्ते अनुकरणीयाश्च ।  
  
अपि च अद्यत्वे एते अप्रासङ्गिकविषया बहवश्चर्च्यन्ते इति चेत् । न भोः, गणना क्रियताम् । द्वित्रासु पत्रशृङ्खलासु गते सप्ताहे चर्चाः कृताः । आहत्य उपत्रिंशानि पत्राणि स्युः । तदितरपत्राणि शतशो वा सहस्रशो वा सन्ति सभायाम् । क्षणं प्रतीक्ष्यताम् । क्षणे एव समाप्तिमीयात् चर्चेयम् ।  
  

Naresh

  

  

  
  

On Sun, Jan 27, 2013 at 10:27 PM, Sai Susarla \<[sai.s...@gmail.com]()\> wrote:  

> Of late, I am observing that Samskrit mailing list is slowly getting > converted into a dustbin of all sorts of non-Samskrit-related > discussions in english.  
>   
> What does any of this discussion have to do with Samskrit?  
> If people would like to debate about such topics, why don't they write > in Samskrit? At least those who are reading will get the practice of > understanding Samskrit language, whatever the subject matter?  
> Keep this simple rule in mind when posting stuff to this mailing > list - "In Samskrit, or On Samskrit".  
> - Sai. >
> 
> > 
> >   
> > 
> > 

  

