+++
title = "003 Hnbhat B.R."

+++
[[Hnbhat B.R.	2013-10-09, 14:29:15 [Source](https://groups.google.com/g/samskrita/c/4L21IqEOTxw)]]



लोकरूढस्य नवरात्रिशब्दस्य साधुत्वं समासान्तस्यानित्यज्ञापनाद् वा, नवशब्दस्य नूतनार्थपरत्वेन वा समासान्तस्याभावेन कल्पनीयम्। समासान्ताभावे, रात्र-शब्दस्याभावात्, रात्रशब्दस्यैवाभावात्, नवशब्दस्यार्थान्तरत्वे संख्यापूर्वत्वाभावाच्च, स्त्रीलिङ्ग एव कर्मधारये प्रयोज्यः।

  

नवा रात्रयः - नवरात्रयः इति। संख्यापरत्वे नव रात्रयः इति संज्ञायां समासे, समासान्ताभावे, नवरात्रयः इति संञा, विशिष्टानां नवानां रात्रीणामेव। सप्तर्षिवत्।

  



