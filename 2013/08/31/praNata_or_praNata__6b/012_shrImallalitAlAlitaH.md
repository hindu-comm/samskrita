+++
title = "012 श्रीमल्ललितालालितः"

+++
[[श्रीमल्ललितालालितः	2013-09-09, 16:10:53 [Source](https://groups.google.com/g/samskrita/c/6bucco1Nkvc)]]



**[श्रीमल्ललितालालितः](http://www.lalitaalaalitah.com/)  
**

**[lalitAlAlitaH](http://dooid.com/lalitaalaalitah)**

  
  

2013/9/9 Nityanand Misra \<[nmi...@gmail.com]()\>  

> 
> > श्लोकार्थबोधे वाक्यार्थज्ञानं कारणम्। >
> 

मुधैतत् ।  

श्लोकार्थवाक्यार्थयोरभेदात् कार्य्यकारणभावाभिधानं तयोर्वा तदीययोर्वा दुष्टम् ।



> 
> > सम्यक्समासविग्रहं विना समासार्थो दोषयुक्तः। समासार्थे दोषयुक्ते > पदार्थो दोषयुक्तः। पदार्थे दोषयुक्ते वाक्यार्थो दोषयुक्तः। वाक्यार्थे > दोषयुक्ते श्लोकार्थो दोषयुक्तः सङ्क्षिप्तो वाऽसौ विस्तृतः। >
> 

यस्य विग्रहो ज्ञातोऽपि प्रदर्शयितुं नेष्टः तस्मिन्नैतासां वाचां प्रसरः ।  

किञ्च वाक्यार्थश्लोकार्थयोस्सम्बन्धासम्भवोऽत्रापि ।  

  

> 
> > 
> > एवम्भूते सति समासविग्रहविचारहीनः सङ्क्षिप्तोऽपि श्लोकार्थो दोषयुक्तः। > ईदृशमर्थं बुधा नाद्रियन्ते। तस्मात्त्वदुक्तार्थ उपेक्ष्यः। >
> 
> > 

  

श्लोकार्थस्य सङ्क्षितप्तैव समासादिप्रकटने प्रवृत्तिं निवारयति। समासादिविग्रहविचारे कृते कुतः स्यात् सङ्क्षिप्तता इति ।  

यस्य तु सङ्क्षेपेण न तृप्तिः न वा बोधः तस्य समासादिविचारपूर्व्वकं व्याख्यानं स्यादादरणीयं ; परं न सर्व्वस्य ।  

बुधा अपि नैकविधाः । केचन पञ्चम्यन्तेन पदेनैव हेतुवाचकेन सन्तुष्टा भवन्ति । अथापि केचन व्याख्यानमपेक्षन्ते । अनयोः कस्य श्रेष्ठत्वम् इति तु अन्यत् ।  

