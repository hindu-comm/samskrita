+++
title = "011 Nityanand Misra"

+++
[[Nityanand Misra	2013-09-09, 14:39:33 [Source](https://groups.google.com/g/samskrita/c/6bucco1Nkvc)]]



  
  
On Monday, September 9, 2013 10:14:27 AM UTC+8, श्रीमल्ललितालालितः wrote:

> 
> >  style="font-family:times new roman,serif;font-size:small;color:rgb(153,0,0)"> >
> पर्य्यनुयोगोऽनवसरेऽयम् । समासादिप्रदर्शनादावप्रवृत्तत्वात् । > सङ्क्षेपेण श्लोकार्थमात्रप्रदर्शनायैव हि सा प्रवृत्तिः ।  
> > 
> > 

  

  

मैवं प्रलपीः। श्लोकार्थबोधे वाक्यार्थज्ञानं कारणम्। वाक्यार्थबोधे पदार्थज्ञानं कारणम्। पदार्थबोधे समासार्थज्ञानं कारणम्। समासार्थबोधे पूर्वमध्यमोत्तरपदार्थज्ञानं कारणम्। एवं श्लोकार्थः पूर्वमध्यमोत्तरपदार्थाधीनः।

सम्यक्समासविग्रहं विना समासार्थो दोषयुक्तः। समासार्थे दोषयुक्ते पदार्थो दोषयुक्तः। पदार्थे दोषयुक्ते वाक्यार्थो दोषयुक्तः। वाक्यार्थे दोषयुक्ते श्लोकार्थो दोषयुक्तः सङ्क्षिप्तो वाऽसौ विस्तृतः।

एवम्भूते सति समासविग्रहविचारहीनः सङ्क्षिप्तोऽपि श्लोकार्थो दोषयुक्तः। ईदृशमर्थं बुधा नाद्रियन्ते। तस्मात्त्वदुक्तार्थ उपेक्ष्यः।

