+++
title = "006 sanskrit2601"

+++
[[sanskrit2601	2013-08-02, 02:02:12 [Source](https://groups.google.com/g/samskrita/c/dEHfjVrQZiw)]]



नमस्ते श्रीमन् "ब्रायन् रुप्पेनतल्"-महोदय !  
भवता एकं श्लोकं निर्दिश्य पृष्टं दृश्यते - किं अक्षरवृत्तं, किं वर्णवृत्तं, किं मात्रावृत्तमिति \|  
यथा मया ज्ञातं, आपटे-महाभागस्य शब्दकोशे Prosody इति परिशिष्टे पठ्यते अपि -  

छंदांसि (वृत्तानि) प्रायः द्विविधान्येव अक्षरवृत्तानि वा मात्रावृत्तानि \|

अक्षरवृत्तेषु प्रत्येकस्मिन् पादे कति अक्षराणि तस्य महत्त्वम् \| तथा च पादे, कस्मिन् स्थाने अक्षरस्य मात्रा लघ्वी वा गुर्वी वा तस्यापि महत्त्वम् \|

अक्षरत्रयस्य समूहः गणः कथ्यते \|  

गणानां अष्ट प्रकाराः - आदिमध्यावसानेषु **यरता** यान्ति लाघवम् \| **भजसा** गौरवं यान्ति **मनौ** तु गुरुलाघवम् \|\|

1.  लघ्वाक्षरं य-गणे आदिस्थाने, र-गणे मध्यस्थाने, त-गणे अवसाने \| इतरे
    द्वे अक्षरे गुरुणी \|  
2.  गुर्वाक्षरं भ-गणे आदिस्थाने, ज-गणे मध्यस्थाने, स-गणे अवसाने \| इतरे
    द्वे अक्षरे लघुनी \| 3.  म-गणे सर्वाणि अक्षराणि गुरूणि \| न-गणे सर्वाण्यक्षराणि लघूनि \|

अनुष्टुभ्-छन्दे तु पञ्चम-षष्ठ-सप्तम-स्थानेषु स्थितानां अक्षराणां एव लघु-गुरु-नियमनं, न तु गणैः \| तथापि प्रत्येकस्मिन् पादे अष्ट अक्षराणि एव \| यतः अन्येषु स्थानेषु स्थितानां अक्षराणां लघु-गुरु-नियमनं न भवति, प्रत्येकस्मिन् पादे मात्राणां कुलसंख्या विभिन्ना शक्या \| अतः अनुष्टुभ्-छन्दः अक्षरवृत्तं इति सत्यम्, तथापि न अक्षरगणवृत्तम् \| अनुष्टुभ्-छन्दः श्लोकोऽपि कथ्यते \| तस्य लक्षणपदम् - "श्लोके षष्ठं गुरु ज्ञेयं सर्वत्र लघु पञ्चमम् \| द्विचतुःपादयोर्ह्रस्वं सप्तमं दीर्घमन्ययोः \|\|"

अक्षरवृत्तेषु समवृत्तानि, अर्धसमवृत्तानि, विषमवृत्तान्यपि \|  

कालिदासस्य मेघदूते 480-तावत्पादेषु प्रत्येकस्मिन्पादे मन्दाक्रान्ताक्षरगणवृत्तेन सप्तदशाक्षराणि "म-स-ज-स-त-त-ग"-गणैः \|

मात्रावृत्तेषु, यानि जातिवृत्तान्यपि कथ्यन्ते, प्रत्येकस्मिन्पादे मात्राणां कुलसंख्यायाः महत्त्वम् न तु स्थानानुसारेण \|  

आशासे इदं भवद्भ्यः रोचते \|  

सस्नेहम्  
अभ्यंकरकुलोत्पन्नः श्रीपादः ।  
"श्रीपतेः पदयुगं स्मरणीयम् ।"  

