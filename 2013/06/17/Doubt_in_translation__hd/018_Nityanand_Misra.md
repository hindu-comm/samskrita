+++
title = "018 Nityanand Misra"

+++
[[Nityanand Misra	2013-06-21, 04:00:09 [Source](https://groups.google.com/g/samskrita/c/hdLuaNOBNpo)]]



  
  
On Thursday, June 20, 2013 2:43:46 PM UTC+8, Nityanand Misra wrote:

>   
>   
> On Thursday, June 20, 2013 12:32:31 PM UTC+8, Nityanand Misra wrote: >
> >   
> > > > 
> > > > 
> > > > Even without considering alternate genders or adhyāhāra, several > > alternate derivations and explanations can be given in the Paninian > > system.  
> > > > 
> > > > 
> > > >   
> > > > 
> > > > 
> > 
> >   
> > 
> > 
> > Here is one such alternate explanation for a similar, seemingly > non-Paninian usage which is shown to be Paninian using a simple > Adhyahara. >
> 
> > 
> > 
> > 

> 
> > 
> > 
> > This is example 22 from the first chapter > ofAdhyātmarāmāyaṇe'pāṇinīyaprayogānāṃ Vimarśaḥ (please excuse typos, > if any) >
> 
> > 
> >   
> > 

  
Another example from Adhyātmarāmāyaṇam 2-3-18 (example 47 from Adhyātmarāmāyaṇe'pāṇinīyaprayogānāṃ Vimarśaḥ). This is explained in multiple ways, along with a discussion of what would happen if 3-4-69 was formulated differently by Panini.  
  
Note - The Gita Press edition reads 'āruhyatāṁ naukā', while some other editions and oral traditions have it as 'āruhyatāṁ naukāṁ'.  
  

(४७) आरुह्यतां नौकाम्

स्वयमेव दृढं नावमानिनाय सुलक्षणाम्।  
स्वामिन्नारुह्यतां नौकां सीतया लक्ष्मणेन च॥

– अ.रा. २-६-१८

  गङ्गा­पारं गन्तुकामं रामं राजीव­लोचनं स्वामिनम् आरुह्यतां नौकाम् इत्युवाच निनाय नावं निषादः। अत्र आरुह्यताम् इति कर्म­वाच्य­प्रयोगः।

कर्मवाच्यप्रयोगेषु प्रथमा कर्म कारके।  
तृतीयान्तो भवेत्कर्ता कर्माधीनं क्रियापदम्॥

  इति नियमानुसारमत्र आरुह्यताम् इति कर्म­वाच्य­प्रयोगः। अत्र नौका इति कर्म। एवमत्र प्रथमा­विभक्त्या भवितव्यम् आरुह्यतां नौका इत्येव आरुह्यतां नौकाम् इति आर्ष­प्रयोगः प्रतिभाति। कारणमिदं यद्यस्मिन्नर्थे प्रत्ययो भवति स उक्तः। लकाराः प्रायस्त्रिषु कर्तरि कर्मणि भावे च भवन्ति। तत्र सूत्रम् लः कर्मणि च भावे चाकर्मकेभ्यः (पा.सू. ३-४-६९) इति। अकर्मकेभ्यो धातुभ्यः कर्तरि भावे चैवं सकर्मकेभ्यो धातुभ्यः कर्मणि कर्तरि च लकारा भवन्त्विति। अत्राऽशङ्क्यते यत् भाव­कर्मणोः (पा.सू. १-३-१३) इत्यस्मात्सूत्राद्भाव­कर्मणोर्ज्ञाने कर्तरि कर्मव्यतिहारे (पा.सू. १-३-१४) इत्यस्मात् कर्तृ­पदस्याऽवगतौ भावे कर्तरि कर्मणि लकाराः स्युरिति द्वाभ्यां सूत्राभ्यामुपात्तं किमनेन सूत्रारम्भेण इति चेन्न। सूत्राभावे सकर्मकेभ्यो धातुभ्यो लकारा भावेऽपि भविष्यन्ति प्रतिरोधकाभावात्। एवं घटं क्रियते इत्यनिष्ट­प्रयोगः स्यात्। अकर्मकेभ्यश्च धातुभ्यः कर्मणि लकारा भविष्यन्ति तदर्थं सूत्रारम्भ आवश्यकः। न च अकर्मकेभ्यो भावे लः इत्येव न्यासोऽस्तु। एतन्न्यासेऽसति बाधके सर्वं वाक्यं सावधारणं भवति इति न्यायेन अकर्मकेभ्यो भाव एव लः इति नियमे जातेऽकर्मकेभ्यो भाव एव लकारा भविष्यन्ति न कर्तरि। तदा रामः शेते इत्यादि­प्रयोगा न भविष्यन्ति रामेण क्रीड्यते इत्यादयो भाव­प्रयोगा एव सेत्स्यन्ति। एव­कारस्य त्रिधाऽर्थोऽस्मत्सम्प्रदाये प्रसिद्धोऽन्ययोग­व्यवच्छेदो योग­व्यवच्छेदोऽत्यन्तायोग­व्यवच्छेदश्च। अन्य­योग­व्यवच्छेदो नामान्य­सम्बन्धिनि योग­निवर्तकत्वम्। अयोग­व्यवच्छेदो नाम योगाभाव­निवर्तकत्वम्। अत्यन्तायोग­व्यवच्छेदो नाम योगत्वावच्छिन्ने प्रतियोगितावच्छेदकाभाव­व्यावर्तकत्वम्। यत्र विशेषण­सङ्गत एवकारो भवति तत्रान्य­योगो व्यवच्छिद्यते यथा नीलमेवोत्पलम् अत्र नीलत्व­प्रतिष्ठापनेन श्वेतत्वादीनां व्यवच्छेदः। विशेष्य­सङ्गत एव­कारे सत्ययोगो व्यवच्छिद्यते यथा दाशरथी राम एव सर्वावतारब्रह्म। अत्यन्तायोगो व्यावर्त्यते क्रिया­सङ्गतेनैव­कारेण यथा दाशरथी रामः शराणागतान् रक्षत्येव। इत्थम् अकर्मकेभ्यो भाव एव लकारः इत्येव­कारेण कर्ता व्यवच्छिद्यते तथा रामो राजते मुकुन्दः इत्यादयः प्रयोगा न भविष्यन्ति। लो भावे चाकर्मकेभ्यो इति सूत्रयतां चकारेण कर्ताऽऽगमिष्यति पुनर्द्वितीय­चकारस्य किं प्रयोजनमिति चेदसत्यम्। तथा सत्यकर्मकेभ्य एव कर्तरि­प्रयोगो भविष्यति। एवम् आरामे रमते रामः इत्यादय एव प्रयोगाः सेत्स्यन्ति। एवं सकर्मक­धातोः कर्तरि प्रयोगो नैवैवं सम्पत्स्यते। तथा सति लश्च भावे चाकर्मकेभ्यः न्यासो भवतु। द्वितीय­चकारेण सकर्मकेभ्योऽपि कर्तरि लकारो भविष्यति पुनः कर्मणीति पदस्य काऽऽवश्यकता इति चेत्कर्मणि पदाभावे रामो रावणं हन्ति इत्यादय एव प्रयोगाः सम्पत्स्यन्ते तथा च रामेण रावणो हन्यते इत्यादयः प्रयोगा न निष्पत्स्यन्ते। न च यथा द्वितीय­चकारेण कर्तरि इत्यस्य अनुकर्षणं तथैव कर्मणि इत्यस्य कथं नेति चेत् कर्मणि इत्यस्य पुनर्वैयर्थ्यं सत्यमुत्तर­सूत्रेऽनुवृत्यर्थमिदम्। न च सकर्मकेभ्यः कर्तरि कर्मणि च लकाराः इति कुत आयातं सूत्रे। अकर्मकेभ्यो भावे लकारविधानात् कर्मणि इति पद­ग्रहणेन तत्र लकारस्य प्राप्तत्वात्कर्मणश्चाकर्मक­धातुष्वसम्भवात् सकर्मकेभ्यः इत्यस्य सुतरां लाभः। नास्ति कर्म येषां त अकर्मकाः कर्मणा सहिताः सकर्मकाः। यत्र फलव्यापारौ द्वावपि धातु­वाच्यावेकस्मिन्नधिकरणे तिष्ठतः स एवाकर्मको यत्र च फल­व्यापारौ धात्वर्थौ विरुद्धमधिकरणमधि­तिष्ठतस्तत्रैव सकर्मकत्वम्। यद्यपि प्राचीना बालोपलालनार्थमिमां कारिकामपाठिषुर्यत् –

लज्जासत्तास्थितिजागरणं वृद्धिक्षयभयजीवनमरणम्।  
क्रीडाशयनं रुचिदीप्त्यर्थं धातुगणं तमकर्मकमाहुः॥

  इति। किन्त्विदं न्यूनम्। रामः दृश्यति, रावणो माद्यति, लक्ष्मणः परिश्राम्यति, रामो हसति इत्यादीनामसङ्ग्रहात्। अतो व्यवस्थितं लक्षणम् स्वार्थ­व्यापार­समानाधिकरण­फल­वाचकत्वमकर्मकत्वम् इति। कर्म­वाच्ये कर्मणि लकारे नौका आरूह्यताम् इत्येव वरमुक्ते कर्मणि प्रथमानियमादिति चेदुच्यते। आरुह्यताम् इत्यविवक्षित­कर्माकर्मक­धात्वन्त­प्रयोगः। नौकां दृष्ट्वाऽऽरुह्यताम्। यद्वा नौकां सनाथयिष्यताऽऽरुह्यतां भवता इति तात्पर्यम्। यद्वा आरुह्य इति ल्यबन्तः प्रयोगः तां नौकां आरुह्य स्वामिन् पारं व्रज इति निदर्शयत्यन्यथा स्वामिन् इति कथयित्वा कर्तृ­सम्बोधनं पुनः आरुह्यताम् इति कर्म­वाच्यं कथं प्रयुञ्जीत। न च स्वामिन्। भवता आरुह्यताम्। इति चेत् सम्भवत्येक­वाक्यत्वे वाक्य­भेदो न युज्यते (श्लो.वा. १-९) इति वचन­बलेन निरर्थक­वाक्य­भेदस्यानौचित्यात् स्वामिन् इति शब्देन सह ल्यबन्त­प्रयोगमेव रोचयामहे। तद्योगे च तां नौकाम् इति कर्मणि द्वितीया साध्वी। यद्वा आरोहणमिति आरुट् इति विग्रहे आङ् पूर्वक रुह् धातोः (रुह् बीजजन्मनि प्रादुर्भावे च धा.पा. ८५९) सुप आत्मनः क्यच् (पा.सू. ३-१-८) इत्यनेन आत्मन आरुहमिच्छति इति विग्रहे आरुह्यति। सनाद्यन्ता धातवः (पा.सू. ३-१-३२) इत्यनेन धातु­सञ्ज्ञायां तस्यैव लोड्लकार­प्रथम­पुरुषैक­वचनान्तं रूपम् आरुह्य अतो द्वितीया। यद्वाऽऽकृति­गणत्वात् आङ् पूर्वको रुह­धातुः दिवादि­गणे पठ्यतां तथा च धातु­सञ्ज्ञायां लड्लकारे तिप्प्रत्यये दिवादिभ्यः श्यन् (पा.सू. ३-१-६९) इत्यनेन श्यन् विकरणेऽनुबन्ध­कार्ये आरूह्यति इति रूपं भवति तस्यैव लोड्लकारे प्रथम­पुरुषैक­वचने रूपम् आरुह्य इति। यद्वाऽत्र कर्तरि कर्म­व्यतिहारे (पा.सू. १-३-१४) इत्यनेन आत्मने­पदम्। एवं लोड्लकारे प्रथम­पुरुषैक­वचने त­प्रत्यये टित आत्मने­पदानां टेरे (पा.सू. ३-४-७९) इत्यनेनैत्वे आमेतः (पा.सू. ३-४-९०) इत्यनेन आम् आदेशे आरुह्यताम्। स्वामिन् भवान् नौकाम् आरूह्यताम् इत्यनुक्ते कर्मणि द्वितीया।



  

