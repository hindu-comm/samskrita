+++
title = "015 Nityanand Misra"

+++
[[Nityanand Misra	2013-06-20, 12:13:46 [Source](https://groups.google.com/g/samskrita/c/hdLuaNOBNpo)]]



  
  
On Thursday, June 20, 2013 12:32:31 PM UTC+8, Nityanand Misra wrote:

>   
> > 
> > 
> > Even without considering alternate genders or adhyāhāra, several > alternate derivations and explanations can be given in the Paninian > system.  
> > 
> > 
> >   
> > 
> > 

  

Here is one such alternate explanation for a similar, seemingly non-Paninian usage which is shown to be Paninian using a simple Adhyahara.

  

This is example 22 from the first chapter ofAdhyātmarāmāyaṇe'pāṇinīyaprayogānāṃ Vimarśaḥ (please excuse typos, if any)

  

(२२) दीक्षां प्रविश्यताम्

पूजां च महतीं चक्रू रामलक्ष्मणयोर्द्रुतम्।  
श्रीरामः कौशिकं प्राह मुने दीक्षां प्रविश्यताम्॥

– अ.रा. १-५-३

  कौशिकेन स्वाश्रमं नीतो भगवान् श्रीरामो विश्वामिश्रं कथयतिहे मुने भवता दीक्षां प्रविश्यताम्।अत्रदीक्षां प्रविशइति कर्तृ­वाच्य­रूपम्। ततश्च कर्म­वाच्येलः कर्मणि च भावे चाकर्मकेभ्यः(पा.सू. ३-४-६९) इति सूत्रानुसारं भाव­कर्मणोः (पा.सू. १-३-१३) इत्यनेनाऽत्मने­पदंत­प्रत्ययःटित आत्मनेपदानां टेरे(पा.सू. ३-४-७९) इत्यनेनतेइति जातःआमेतः(पा.सू. ३-४-९०) इत्यनेन लोड्लकारेआम्आदेशः। एवं यस्मिन्नर्थे प्रत्ययः स उक्तो महा­सञ्ज्ञा­करणाच्च। प्रत्याययत्यर्थं यः स प्रत्यय इत्युभयोर्नियमयोर्जागरूकत्वे कर्मणि प्रत्ययस्य विहितत्वात्प्रथमैवोचिता। एवं चअनभिहिते(पा.सू. २-३-१) इति सूत्रं ह्यधिकारः। अधिकारो नामोत्तरोत्तर­सम्बन्धित्वम्। ततःकर्मणि द्वितीया(पा.सू. २-३-२) इत्यनेनाप्येतस्य सम्बन्धः। अथ चअनभिहिते कर्मणि द्वितीया इत्येव सूत्रार्थः। तस्मात्कर्मणोऽभिहितत्वादत्र प्रथमैव। तथा चोक्तं सिद्धान्त­कौमुद्यां कारक­प्रकरणेअभिधानं च प्रायेण तिङ्कृत्तद्धित­समासैः(वै.सि.कौ. ५३७) तेनहरिः सेव्यतेइति प्रयोग इवात्रापि तिङ्। तिङोक्तं कर्म। अतो द्वितीया पाणिनि­विरुद्धेव।

विचारे कृतेऽत्रप्रविश्यताम्इतिघटक­धातुरकर्मकः। यद्यपि विश­धातुः सकर्मकः सर्व­जन­विदितः कथमत्राकर्मकतेत्यपेक्षायां तत्रैव बालमनोरमायामात्मनेपद­प्रक्रिया­प्रकरणे दीक्षित­महाभागैरेका कारिका निरटङ्कि यत्कस्यां कस्यां परिस्थितावकर्मिकाः क्रिया भवन्ति यथा धात्वर्थेनोपसङ्क्रान्ते –

धातोरर्थान्तरे वृत्तेर्धात्वर्थेनोपसङ्ग्रहात्।  
प्रसिद्धेरविवक्षातः कर्मणोऽकर्मिका क्रिया॥

– बा.म. २६९५

  यदा धातोरर्थान्तरं भवति तदाऽकर्मता। यथावह प्रापणे(धा.पा. १००४) इत्यस्यवह स्यन्दने। अयंभारं वहतिइत्यत्र सकर्मकःनदी वहतिइत्यत्र अकर्मकः। यदा धात्वर्थेनैव सङ्ग्रहो भवति तदैवाकर्मकः। यथाजीवनं धारयतिइत्यस्यजीवतिइत्यत्र उपसङ्ग्रहः। प्रसिद्धेरप्यकर्मकता यथामेघो वर्षतिअत्र जल­रूपस्य कर्मणः प्रसिद्धिस्तस्मादकर्मकः। एवमेव कर्मणोऽविवक्षातोऽकर्मकता। तस्मादत्र कर्मणो न विवक्षा। तस्मादकर्मक­विश­धातोर्भावे लोड्लकारे त­प्रत्ययः। एवंदीक्षाम्इत्यस्यआश्रित्यइत्येति क्रिया। तस्मादाश्रयानुकूल­व्यापारस्य कर्मणः क्त्वा­प्रत्यय­स्थानापन्न­ल्यप्प्रत्यनेनानुक्तत्वं तस्य कर्तर्येवं विधानम्। अतोऽनुक्ते कर्मणि द्वितीया पाणिन्यनुकूला। अतोदीक्षां प्रविश्यताम्अयं प्रयोगः सुकरः।



