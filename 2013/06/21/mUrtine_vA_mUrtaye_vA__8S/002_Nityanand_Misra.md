+++
title = "002 Nityanand Misra"

+++
[[Nityanand Misra	2013-06-21, 10:16:04 [Source](https://groups.google.com/g/samskrita/c/8SFHW8s3P9M)]]





व्यस्तावस्थायां तु **मूर्तोऽस्त्यस्येति मूर्तिन्** तस्मै **मूर्तिने** नम इति साधुयदि प्रामाणिकप्रयोगो यथोक्तं भट्टमहाभागैः।समस्तावस्थायां **सौम्यं चेदं मूर्तं चेति सौम्यमूर्तम्,** **सौम्यमूर्तमस्त्यस्येति सौम्यमूर्तिन्** तस्मै **सौम्यमूर्तिने** इति चिन्त्यप्रयोगो **न कर्मधारयान्मत्वर्थीयो बहुव्रीहिश्चेत्तदर्थप्रतिपत्तिकर** इति निषेधेन बाध्यते। यतो हि **सौम्यं मूर्तं यस्य तत्सौम्यमूर्तम्,** तस्मै **सौम्यमूर्ताय** इति बहुव्रीहौवाप्यर्थः सम्भवति।

परन्तु

**भूमनिन्दाप्रशंसासु नित्ययोगेऽतिशायने।  
सम्बन्धेऽस्तिविवक्षायां भवन्ति मतुबादयः॥ **

**– भा.पा.सू. ५२९४**

इतिभाष्यवचनान्मतुबादयो भूमनिन्दाप्रशंसानित्ययोगातिशायनसम्बन्धास्तिविवक्षासु भवन्ति। अतो यदि **सौम्यं मूर्तमस्त्यस्य तस्मै** इति विवक्षेत्तर्हि **सौम्यमूर्तिने** इत्यसाधु, बहुव्रीहौ **सौम्यमूर्ताय** इति न्यासः करणीयः। यद्यस्त्यतिरिक्तभूमनिन्दाप्रशंसानित्ययोगातिशायनादिविवक्षा स्यात्तर्हि सौम्यमूर्तिने इति दिक्।

**सौम्यमूर्तये** इति तु साध्वेव।

