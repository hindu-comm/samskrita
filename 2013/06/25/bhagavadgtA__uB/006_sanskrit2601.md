+++
title = "006 sanskrit2601"

+++
[[sanskrit2601	2013-07-27, 07:25:19 [Source](https://groups.google.com/g/samskrita/c/uBceB2jMyTs)]]



नमस्ते श्रीमन् Carl-महोदय !  

गीतायाः द्वितीयस्य अध्यायस्य नामधेयमस्ति "सांख्ययोगः" इति \| न तत्र किमपि कर्मकाण्डस्य निदर्शनं भगवता \| भारतयुद्धस्य कालः द्वापारः मन्यते \| भवता भागवतपुराणादुद्धृते श्लोके सांख्यस्य उल्लेखं तु अहं न पश्यामि \| तत्र विष्णोः भक्तिः कथं इत्येव विषयः दृश्यते \| भक्तिस्तु नवविधा मानीतास्ति कस्मिन्नपि काले अनुवर्तितुम् \|

अस्यां चर्चायां अस्ति किंचिन्निवेदितं ".. Vedic" Shrauta Rituals of the Kuru State ..." तथा च ".. after allthe Kuru Shrauta state that compiled the Rig Veda in its present form ..." इति \|  

यथा मयावगतमस्ति, व्यासः वेदानां रचयिता, अतः वेदव्यास-नाम्नापि ज्ञायते \| यद्येवं सः न केवलं ऋग्वेदस्य रचयिता \| प्रायः तेन ऋक्-यजुस्साम-एतेषां त्रयाणामपि वेदानां रचना (प्रायः पुनर्रचना) कृता \| गीतायां 9-17 श्लोके अस्ति उल्लेखः ".. पिताहमस्य जगतो माता धाता पितामहः \| वेद्यं पवित्रमोङ्कार ऋक्साम यजुरेव च \|\| .." इति \| अत्रतः ज्ञेयं यत् महाभारतकाले (द्वापारे) त्रयाणामपि वेदानां मान्यता आसीत् \|  

यत्किमपि व्यासमुनिना रचितं, तस्मै राजमान्यता अनावश्यका खलु ? सः स्वयंसिद्धः मुनिः आसीत् !! सः चिरंजीवी अपि, अतः कालातीतोऽपि \| यद्येवं, किं कारणेन मन्तव्यं ".. Kuru Shrauta state that compiled the Rig Veda in its present form ..." इति ?

1.  व्यासमुनिः कालातीतः, यथा पाण्डवेषु निर्गतेष्वपि जन्मेजयस्य
    सर्पयज्ञसाङ्गतासमये सः तत्रागतः \| तस्याज्ञया वैशंपायनेन सभायां
    महाभारतं निवेदितम् \| तत् सूतेन श्रुतम् \| तत्पश्चात् शौनकमुनेः
    आश्रमे निवेदितम् \| यन्महाभारतं अस्माभिः पठ्यते, तदपि यथा सूतेन
    निवेदितं तदेव इति दृश्यते \| तेनैव कारणेन महाभारतस्य प्रथमे श्लोके
    "व्यासं" प्रतिरपि "नमस्कृत्य" इति उल्लेखितम् \|  

कस्यापि विष्णुभक्तिविधेः कोऽपि कालः न निश्चितव्यः इति मे मतिः \| ".. सर्वेषु कालेषु मामनुस्मर .. (गीता 8-7) .." इत्येव साधु \|  



