+++
title = "000 विश्वासो वासुकेयः (Vishvas Vasuki)"

+++
[[विश्वासो वासुकेयः (Vishvas Vasuki)	2013-03-26, 06:55:06 [Source](https://groups.google.com/g/samskrita/c/fF9HTCPUavk)]]



+bcc: भिन्नसंस्कृतगणाः, स्वरूपगुरुः

  
उत्तमम् लेखनम् दृष्टान्तयुक्तम् अष्टाध्यायी-कौमुद्योर् भेदे।  
  
\[अधः माता = पुष्पा दीक्षिता।\]  
  

---------- Forwarded message ----------  
Date: 2013/3/25  
Subject: Re: \[व्याकरणजिज्ञासवः\] mahAn prashnaH  
  
  
सर्वेभ्योनमः  
  
गतसप्ताहे रमेशमहोदयेन प्रश्नः पृष्टः \| स च प्रश्नः अत्युत्तमः आसीत्‌ \|  
मातुः पुस्तकस्य नम (प्रक्रियानुसारी पाणिनीयधातुपाठः) दृष्ट्वा सः  
पृष्टवान्‌ यत्‌ लघुसिद्धान्तकौमुदी अपि प्रक्रियानुसारी, अष्टाध्यायी अपि  
प्रक्रियानुसारी खलु इति \| तर्हि "प्रक्रियानुसारी" इत्यस्य को अर्थः, अपि  
च मातुः "प्रक्रियानुसारी" इत्यस्य कथनेन को अर्थः ? यदि LSK अपि, SK अपि,  
अष्टाध्यायी अपि प्रक्रियानुसारी सन्ति, अपि च सर्वेषां लक्ष्यं पदस्य  
व्युत्पत्तिः, तर्हि कुत्र भेदः ?  
  
  
On Thu, 2013-03-21 at 15:35 -0400, Ramesh Srivastava wrote:  
\> Why is lsk prakriyaanusaariNi? पदं तु प्रक्रियया एव प्राप्तुं शक्यम् ननु । प्रक्रिया आधार अपि पाणिनि सूत्राणि एव । अष्टाध्यायी पठित्वा शब्दस्य रूपं प्रक्रियया एव प्राप्तुं शक़्यते । अतः मम प्रश्नः ।  
\>  
\> Sent from my iPhone  
\>  
  
अत्र रघुवर्ममहोदयस्य टिप्पणी अपि उत्तमा प्रासङ्गिका च-- धातूनाम्‌  
अङ्गम्‌ अदन्तम्‌ (भ्वादौ, दिवादौ, तुदादौ, चुरादौ), अनदन्तम्‌ (अदादौ,  
जुहोत्यादौ, स्वादौ, रुधादौ, तनादौ, क्र्यादौ) च इत्यस्य कथनेन काऽपि नवीना  
कथा नास्त्येव \| एतादृशः पाठः बहुषु पुस्तकेषु दृष्यते \|  
  
अत्र उचितरूपेण उत्तरं दातुं बहु किमपि वक्तव्यं भवति \| किन्तु कश्चन सारः  
वर्तते \| स च सारः एवम्‌--  
  
पाणिनेः अष्टाध्याय्याः सूत्रकर्मः "प्रकरणे" आधारितः अस्ति, न तु  
प्रक्रियायाम्‌ \| लघुसिद्धान्तकौमुदी (LSK), वैयाकरणसिद्धान्तकौमुदी (SK) च  
प्रक्रियायाम्‌ आधारिते स्तः \| तर्हि प्रकरणम्‌ अस्ति, अपि च प्रक्रिया  
अस्ति \| द्वयोः अपि मूलं पाणिनिः एव \| प्रकरणं नाम विषयः \| अष्टाध्याय्यां  
विषयाः सन्ति \| एकैकं विषयं, नाम एकैकं प्रकरणं, पूर्णतया परिसमाप्य अग्रे  
सरति पाणिनिः \| प्रक्रिया नाम पदस्य व्युत्पत्तिः-- यः तर्कः वा क्रमः वा  
सोपानं वा, येन कस्यापि पदस्य व्युत्पत्तिः भवति \| अष्टाध्याय्यां  
प्रक्रिया साक्षात्‌ न दत्ता \| पदस्य निर्माणार्थं समग्री दत्ता अस्ति \|  
किन्तु अष्टाध्यायी एव प्रक्रियायाः मूलम्‌ \| अष्टाध्यायीं पठित्वा एव  
भट्टोजिदीक्षितः वैयाकरणसिद्धान्तकौमुदीं रचितवान्‌ \| अष्टाध्यायी सर्वं;  
अष्टाध्यायीं विना प्रक्रिया नास्त्येव \| किञ्च यथा उक्तं, तस्मिन्‌  
ग्रन्थे प्रक्रिया साक्षात्‌ न दत्ता; एकस्य अपि पदस्य व्युत्पत्तिः  
अष्टाध्याय्यां न दृश्यते \|  
  
सामान्यतया गृहस्य कस्मिंश्चि‌त्‌ प्रकोष्ठे भोजनस्य समाग्री सङ्गगृहीता  
तिष्ठति किल \| ओदनं, तैलं, जीरकः, हरिद्रा, माषः-- शुष्का समाग्री सर्वेषां  
पार्श्वे अस्ति गृहस्य एकस्मिन्‌ प्रकोष्ठे \| एकैकं वस्तु पृथक्‌ पात्रे  
तिष्ठति-- ओदनम्‌ एकस्मिन्‌ पात्रे अस्ति, तैलम्‌ अपरस्मिन पात्रे अस्ति,  
जीरकः अपरस्मिन्‌ पात्रे अस्ति \| अधुना कस्यचित्‌ अपि व्यञ्जनस्य  
निर्माणार्थं सर्वस्याः समाग्र्याः प्रयोगः तु न भवति \| कस्यचित्‌ भोजनस्य  
निर्माणार्थं यस्याः यस्याः समाग्र्याः आवश्यकता, तस्याः तस्याः प्रयोगः  
भवति \|  
  
तथैव भवति पदविषये अपि \| अष्टाध्यायी एकः प्रकोष्ठः अस्ति यत्र सर्वा  
समाग्री सङ्गगृहीता तिष्ठति \| प्रकोष्ठे बहूनि पत्राणि सन्ति, एकैकस्मिन्‌  
पात्रे पृथक्‌ विषयस्य सर्वाणि सूत्राणि सन्ति \| एकैकं पात्रं "प्रकरणम्‌"  
इत्युच्यते \| (लघु पात्रम्‌ अस्ति चेत्‌, प्रकरणम्‌ इत्युच्यते, बृहत्‌  
पात्रम्‌ अस्ति चेत्‌, अधिकारः इत्युच्यते \|) यथा इत्‌-विधायक-सूत्राणि  
अष्ट सन्ति \| तानि सर्वाणि इत्‌-विधायक-सूत्राणि एकस्मिन्‌ स्थाने  
अष्ठाधाय्यां स्थितानि-- इत्‌-संज्ञाप्रकरणे इति (१.३.२ - १.३.९) \| इदम्‌  
इत्‌-संज्ञाप्रकरणम्‌ एकं पात्रं, यथा ओदनस्य तैलस्य वा \| अधुना "रामः" इति  
शब्दस्य निर्माणार्थम्‌ एकम्‌ इत्‌-विधायक-सूत्रम्‌ अपेक्षितं; परन्तु  
सर्वाणि इत्‌-विधायक-सूत्राणि नापेक्षितानि \| तथैव अन्येभ्यः अपि  
प्रकरणेभ्यः "रामः" इति शब्दस्य निर्माणार्थं सूत्राणि अपेक्षितानि \| रामः  
एकं भोजनम्‌ इव अस्ति \| "भवति" इति पदम्‌ अपि तथा \|  
  
कस्यचित्‌ अपि पदस्य व्युत्पत्त्यर्थं भिन्नेभ्यः प्रकरणेभ्यः सूत्राणि  
अपेक्षितानि \| व्युत्पत्तिः नाम प्रक्रिया \| अष्टाध्यायां केवलं प्रकरणानि  
सन्ति-- यथा सम्प्रसारणप्रकरणं, वृद्धिप्रकरणम्‌, आत्त्वप्रकरणम्‌,  
इडागमप्रकरणम्‌, रुत्वप्रकरणं, लुक्प्रकरणम्‌ इत्यादीनि प्रकरणानि सन्ति \|  
विषयः बृहान्‌ अस्ति चेत्‌, तर्हि पात्रस्य नाम अधिकारः इति \| यथा  
अङ्गाधिकारः, आर्धधातुकाधिकारः, तद्धिताधिकारः इत्यादयः अधिकाराः \| तर्हि  
एतानि प्रकरणानि, एते अधिकाराः पदनिर्माणस्य कृते समग्री अस्ति-- building  
materials अपि च tools इति \| लघुसिद्धान्तकौमुद्यां सिद्धान्तकौमुद्यां च  
याः प्रक्रियाः दत्ताः सन्ति, तासु एकैकस्य पदस्य प्रक्रियायां भिन्नेभ्यः  
प्रकरणेभ्यः सूत्राणि स्वीकृतानि \| यथा भोजनस्य निर्माणार्थम्‌ ओदनं, तैलं,  
शाकः, तथा \| अष्टाध्यायां केवलम्‌ ओदनं, तैलं, शाकः अस्ति;  
लघुसिद्धान्तकौमुद्यां निर्मितभोजनस्य "recipe" दत्तम्‌ अस्ति \|  
तत्‌ recipe प्रक्रिया इत्युच्यते \|  
  
अष्टाध्याय्याः आधारेण प्रक्रिया विरचिता अस्ति, अपि च सा प्रक्रिया एका एव  
\| "भवति" इत्यस्य पदस्य व्युत्पत्तिः एका एव, तथैव सर्वत्र-- सर्वेषां  
पदानाम्‌ \| कुत्रचित्‌ कस्यचित्‌ पदस्य प्रक्रियाद्वयं सम्भवति, किन्तु  
तत्रापि सर्वेषां मनसि तदेव प्रक्रियाद्वयम्‌ \| तर्हि प्रक्रिया एका एव  
अस्ति चेत्‌, नाम लघुसिद्धान्तकौमुद्यां या प्रक्रिया वर्तते, अपि च मातुः  
धातुपाठे या प्रक्रिया वर्तते इमे समाने यदि स्तः, तर्हि मातुः पद्धतिः  
अद्भुता विलक्षणा चेति तु कथं वा वदेम ? अत्र महान भेदः अस्ति \| कस्मिन्‌ ?  
प्रक्रियायाः आयोजनम्‌ \| प्रक्रिया सा एव \| किन्तु संस्कृतभाषायां पदानि  
बहूनि सन्ति, अतः प्रक्रियाः अनेकाः \| सर्वाः कथं ज्ञातव्याः अस्माभिः ?  
  
अत्र माता वदति यत्‌ सिद्धान्तकौमुद्याः लघुसिद्धान्तकौमुद्याः च मार्गः  
अत्यन्तं दीर्घः; मम (मातुः) मार्गः ह्रस्वः \| सिद्धान्तकौमुद्याम्‌ एकैकः  
धातुः दत्तः अस्ति, तस्य कृते दश दश लकाराणं प्रक्रियाः \| यथा भू धातुः, तश  
लट्‌, लिट्‌, लुट्‌, लृट्‌, लोट्‌, (लेट्‌), लङ्‌, लिङ्‌, लुङ्‌, लृङ्‌ \|  
तदा एध्‌ धातोः दश लकाराणं प्रक्रियाः \| माता वदति यत्‌ तेषु  
प्रक्रियाग्रन्थेषु एकैका प्रक्रिया समीचीना एव, सर्वं सत्यम्‌ \| सा इदमपि  
वदति यत्‌-- परन्तु, तेषां प्रक्रियाग्रन्थां क्रमः अष्टाध्याय्यां  
नाधारितः \| यतोहि पाणिनिः यदा एकं प्रकरणं करोति, तर्हि तदेव प्रकरणं  
करोति, पूर्णतया-- सर्वेषां पदानां कृते \| पाणिनिः तत्‌ प्रकरणं परिसमाप्य  
पिधाय चैव अन्यत्‌ प्रकरणं उद्घाटयति \| यथा लिट्‌ लकारः \| लिट्‌ लकरः एकं  
यन्त्रम्‌ \| अष्टाध्याय्याम्‌, एकस्मिन्‌ स्थले लिट्‌ लकारस्य सर्वाणि  
सम्बद्धानि सूत्राणि स्थितानि, सर्वेषां धातूनां कृते \| माता वदति यत्‌  
एतत्‌ लिट्‌ यन्त्रं सम्यक्तया जानातु, पूर्णतया तस्य अभ्यासं करोतु  
सर्वेषां धातूनां कृते \| तदा एव अपरस्य लकारस्य अभ्यासं करोतु \| एकं  
यन्त्रं पूर्णतया जानातु, वारं वारं तस्य अभ्यासं करोतु-- तत्‌ सरलम्‌  
अस्ति \| लघुसिद्धान्तकौमुद्याम्‌ भू-धातोः लट्‌ करोतु, तदा लिट्‌ करोतु,  
तदा लुट्‌ करोतु-- एवं च पञ्च-पञ्च निमेषान्‌ यावत्‌ एकैकस्य यन्त्रस्य  
अभ्यासं करोतु-- एतत्‌ अत्यन्तं कठिनम्‌ \| पाठाशालासु गुरुकुलेषु  
विद्यालयेषु च प्रचुरं प्रमाणमपि अस्ति यत्‌ तेन मार्गेन छात्राणां साफल्यं  
न भवति \| अत्रैव सारः-- माता वदति यत्‌ अजन्त-धातूनाम्‌ अन्तिम  
स्वाराधारेण, अपि च हलन्तधातूनाम्‌ उपधाधारेण यदा समग्रः पाठः आयोजितः  
भवति, तदा एषः क्रमः पणिनीयक्रमः अपि च अनेन क्रमेण सर्वेषां छात्राणां  
साफल्यम्‌ अर्हम्‌ \|  
  
तर्हि प्रक्रिया एका एव, किन्तु प्रक्रियायाः आयोजनं पूर्णतया भिन्नम्‌ \|  
मातुः प्रक्रियायाः आयोजनं कथम्‌ इति अत्र किञ्चित्‌ उक्तम्‌ \| तस्याः  
धातुपाठ-पुस्तकस्य आरम्भे "हार्दं पाणिनेः" इत्यस्मिन्‌ अपि अयं विषयः  
आयाति \| अद्यतने वर्गे अपि, अग्रे गत्वा अपि अस्मिन्‌ प्रसङ्गे बहु किमपि  
वक्ष्यते \|  
  
स्वरूपः  

