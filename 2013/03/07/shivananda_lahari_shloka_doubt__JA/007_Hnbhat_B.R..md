+++
title = "007 Hnbhat B.R."

+++
[[Hnbhat B.R.	2013-03-08, 08:03:44 [Source](https://groups.google.com/g/samskrita/c/JA40gHavjw0)]]



  

  
  

2013/3/8 Naresh Cuntoor \<[nare...@gmail.com]()\>

  

> 
> > 
> > करस्थे हेमाद्रौ इति । कोऽयं पर्वतः ?  
> कृष्णस्य हस्ते गोवर्धनगिरिरासीत् । तथा शिवस्य कः इति जिज्ञासा मम ।  
>   
> > 
> > 

  

  

सत्यम्। शङ्कास्थानमिदं युक्तमेव। करस्थे इत्यस्य करसमीपे करशब्दस्य लक्षणास्वीकारेण परिहारः। Just like at hand or within the reach of hands will be the resulting meaning.

  

सत्यमेव शिवस्य करेषु आयुधेषु त्रिपुरदहने हेमाद्रेरेव धनुस्त्वकल्पनात् ---

  

*धनुर्मेरुः*शेषो धनुवरगुणौ यानमवनिस्तवैचेदं चक्रं निगमनिकरा वाजिनिकराः ॥

पुरो लक्ष्यं यन्ता विधिरिषुहरिश्चेति निगमः किमेवं त्वन्वेष्यो निगदति नमः पूर्ण शिव ते ॥३०॥  

  

शिवमहिम्नः स्तोत्रे, पुष्पदन्तविरचिते तथा कथनात्। मेरुः हेमाद्रेरेव करे स्थितः इति युक्तमेवोत्पश्यामः।

  

त्रिपुरदहनकथा चात्र महाभारते ---

  

[महाभारतम्-08-कर्णपर्व-026 - 27](http://sa.wikisource.org/wiki/%E0%A4%AE%E0%A4%B9%E0%A4%BE%E0%A4%AD%E0%A4%BE%E0%A4%B0%E0%A4%A4%E0%A4%AE%E0%A5%8D-08-%E0%A4%95%E0%A4%B0%E0%A5%8D%E0%A4%A3%E0%A4%AA%E0%A4%B0%E0%A5%8D%E0%A4%B5-026)  

  

अत्र त्रिपुरदहने योद्धुं भगवतः दिव्यान्यपूर्वाण्येवायुधानि कल्पितानि, मेरोरेव स्वर्णच्छत्रत्वं रथे। अन्यत्र पुराणेषु च मेरोर्धनुत्वसंपादनम्, शेषनागस्य ज्यात्वम् इत्यादयो वर्णिताः।

  

करस्थे हेमाद्रौ इत्यस्यायमेवार्थः सूचितः अत्र सूत्रे। यदा हेमाद्रिरेव करस्थः, किं दातुं शक्यते सर्वाधिकधनिकस्य। न कस्याप्यर्थस्यापेक्षा नास्त्र्येव इति मम मनः एव समर्प्यते इति स्तोतुरभिप्रायः अतीवसुन्दरः।

  

  

  

