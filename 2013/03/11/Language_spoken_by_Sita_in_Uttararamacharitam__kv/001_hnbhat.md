+++
title = "001 hnbhat"

+++
[[hnbhat	2013-03-17, 20:04:13 [Source](https://groups.google.com/g/samskrita/c/kvCdhb9uW3Q)]]





It is available in नाट्यशास्त्र itself:

  

तत्र संस्कृता

संस्कृता देवतादीनां मुनीनां नायकस्य च ॥ २३१ ॥

लिङ्गिविप्रवणिक्क्षत्रमन्त्रिकञ्चुकिनामपि ।

अरण्यदेवीगणिकामन्त्रिजाधीतियोषिताम् ॥ २३२ ॥

योगिन्यप्सरसोः शिल्पकारिण्या अपि कीर्तिता ।

  

तत्र प्राकृती

  

षोढान्तिमा प्राकृती स्याच्छौरसेनी च मागधी ॥ २३३ ॥

पैशाची चूलिकापैशाच्यपभ्रंश इति क्रमात् ।

अत्र तु प्राकृतं स्त्रीणां सर्वासां नियतं भवेत् ॥ २३४ ॥

ऐश्वर्येण प्रमत्तानां दारिद्र्योपहतात्मनाम् ।

ये नीचाः कर्मणा जात्या तेषां च प्राकृतं स्मृतम् ॥ २३५ ॥

तत्रापि नायिकादीनां शौरसेनी प्रकीर्तिता ।

आसामेव तु गाथासु महाराष्ट्री स्मृता बुधैः ॥ २३६ ॥

अत्रोक्ता मागधी भाषा राजान्तःपुरचारिणाम् ।

तथा विदूषकादीनां चेटानामपि कीर्तिता ॥ २३७ ॥

रक्षःपिशाचनीचेषु पैशाचीद्वितयं भवेत् ।

अपभ्रंशस्तु चण्डालयवनादिषु युज्यते ॥ २३८ ॥

सर्वेषां कारणवशात्कार्यो भाषाव्यतिक्रमः ।

माहात्म्यस्य परिभ्रंशान्मदस्यातिशयात्तथा ॥ २३९ ॥

प्रच्छादनं च विभ्रान्तिर्यथालिखितवाचनम् ।

कदाचिदनुवादं च कारणानि प्रचक्षते ॥ २४० ॥

नायिकानां सखीवेश्याकितवाप्सरसां तथा ।

वैदग्ध्यार्थं प्रयोक्तव्यं संस्कृतं चान्तरान्तरा ॥ २४१ ॥

  

The above is from the नाटकचन्द्रिका text The following is the relevant portion from नाट्यशास्त्र of Bharata:

on the use of the languages:

  

  

दारिद्र्याध्ययनाभावयदृच्छादिभिरेव च ॥ BhNZ_17_034cd

ऐश्वर्येण प्रमत्तानां2 दारिद्र्येण प्लुतात्मनाम्3 । BhNZ_17_035ab

4अनधीतोत्तमानां च संस्कृतं न प्रयोजयेत् ॥ BhNZ_17_035cd

5व्याजलिङ्गप्रविष्टानां6 श्रमणानां7 तपस्विनाम् । BhNZ_17_036ab

भिक्षुवक्रचरणां8 च प्राकृतं संप्रयोजयेत् ॥ BhNZ_17_036cd

9भागवततापसोन्मत्तबालनीचग्रहोपसृष्टेषु । BhNZ_17_037ab

स्त्रीनीचजातिषु तथा नपुंसके प्राकृतं योज्यम् ॥ BhNZ_17_037cd

परिव्राण्मुनिशाक्येषु चोक्षेषु श्रोत्रियेषु च14 । BhNZ_17_038ab

11शिष्टा ये चैव लिङ्गस्थाः संस्कृतं तेषु योजयेत् ॥ BhNZ_17_038cd

12राज्ञ्याश्च गणिकायाश्च शिल्पकार्यास्तथैव च । BhNZ_17_039ab

13कलावस्थान्तरकृतं योज्यं पाठ्यं तु संस्कृतम् ॥ BhNZ_17_039cd

\[ABh\] with Abhinavabharati commentary:

  

  

ऐश्वर्येणेति श्रुताध्ययनशून्यत्वमनेन लक्ष्यते । क्रीडापीत्यन्ये । व्याजलिङ्गं ये प्रविष्टा जीविकाद्यर्थम् । चक्रचरा ये चक्रेण जीवन्ति । भागवता इह देवलकाः । उत्तमग्रहैः देवगन्धर्वादिभिराक्रान्तानां संस्कृतभाषेत्यभिप्रायेणाह नीचग्रहेति । नीचग्रहैः पिशाचादिभिरुपसृष्टेषु स्वीकृतेष्विति । नीचजातयश्चण्डालाद्याः । चोक्षा भागवतविशेषा, ये एकायना इति प्रसिद्धाः । लिङ्गस्था यतिप्रभृतयः । शिल्पकारिकाः कलासु विदग्धाः । राज्ञः स्त्री महादेवीरूपा उपचाराद्राजशब्दवाच्येति \`\`अन उपधा लोपिन'' इति ङीपि राज्ञी

  

There are more regulations on the type of प्राकृत and the context for their use in नाटक in the नाट्यशास्त्र and other नाट्यलक्षण texts.

  

