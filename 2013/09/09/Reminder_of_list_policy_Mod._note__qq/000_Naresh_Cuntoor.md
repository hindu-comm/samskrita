+++
title = "000 Naresh Cuntoor"

+++
[[Naresh Cuntoor	2013-09-09, 21:24:27 [Source](https://groups.google.com/g/samskrita/c/qq9auj__Ryg)]]



सर्वेभ्यो नमः ।  
  
वादे वादे जायते तत्त्वबोधः इति कथनं मन्तव्यमेव । तथैव वादेषु निर्भयं प्रवेष्टव्यम् । परं तत्र व्यक्तिगतेन दूषणेन किं कार्यम् ? यद्यपि संस्कृतक्षेत्रे विबुधा अपि बहुधा ’अयं स्वकपोलकल्पितं जल्पति’ इत्यादिभिर्वचोभिः आक्षेपरता दृश्यन्ते, सा पद्धतिः अत्र अस्मिन् गणे स्थानं नार्हति । तादृशं दूषणं न हिताय वा तत्त्वबोधाय वा ।  
  
विषये मतभेदादयः भवन्तु । परन्तु ततो व्यक्तिनिन्दा नानुमन्यते इति याथातथ्येन पालयेम । अलमतिविस्तरेण । सर्वैः शमः प्रार्थ्यते ।  
  
प्रश्नाः सन्ति चेत् मह्यं पत्रं प्रेष्यताम् (न तु गणाय) ।  
  
स्वस्ति ।  
नरेशः

