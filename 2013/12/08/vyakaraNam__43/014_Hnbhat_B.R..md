+++
title = "014 Hnbhat B.R."

+++
[[Hnbhat B.R.	2013-12-10, 12:53:57 [Source](https://groups.google.com/g/samskrita/c/43g4HV6qPxI)]]



"प्रक्षालनाद्धि पङ्कस्य दूरादस्पर्शनं वरम्" इत्येव सर्वेषामाक्षेपानां  
समाधानम्, विश्वासमहोदयस्य आक्षेपप्रत्याक्षेपानाम्।  
  
"गच्छतः स्खलनं क्वापि भवत्येव प्रमादतः" इति न्यायस्तु क्वाचित्के  
स्खलने, न तु चक्षुर्विहीनस्यान्धस्य पदे पदे स्खलने। गमने केवलं  
पदयोरेवापेक्षा, न तु चक्षोरितिवत् भूयो भूयः स्खलनं गमनाभ्यासवर्धक  
इतिवत्। नापि चक्षुष्मतां चक्षुषी निमील्याभ्यासकरणे प्रवृत्तानाम्।  
  
एवमेवात्रापि। पदानामेवापेक्षा भाषणस्य, न ज्ञानचक्षुषः प्रदीपस्य  
वापेक्षा, अन्यैरेव तत्करणात् न स्वयं दोषज्ञानस्य शब्दज्ञानस्यापेक्षा  
भाषणस्य शब्द-प्रयोगाधीनत्वादिति तु विश्वासयोग्या परिभाषा।  

