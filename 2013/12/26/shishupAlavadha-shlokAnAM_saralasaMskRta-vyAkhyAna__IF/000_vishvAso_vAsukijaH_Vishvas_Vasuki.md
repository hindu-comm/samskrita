+++
title = "000 विश्वासो वासुकिजः (Vishvas Vasuki)"

+++
[[विश्वासो वासुकिजः (Vishvas Vasuki)	2013-12-26, 12:36:55 [Source](https://groups.google.com/g/samskrita/c/IF5juHqift0)]]



(घोषणात्मकम् इदं पत्त्रं नैकत्र प्रेष्यते - संस्कृतयूथम्, भारतीयविद्वत्परिषत्, शिशुपालवधवृन्दः, पण्डितमुखसमूहः)  
  
यथा भवत्सु नैके जानान्ति, धीमान् धीरस् सौम्यो नरसिंहाचार्यवर्यः बहुरमणीयरीत्या, सरलया संस्कृतभाषया शिशुपालवधश्लोकान् व्याख्यापयन्नस्ति।

  

तस्य व्याख्यानानां केषाञ्चन टङ्कनविधौ परिष्काराद् अनन्तरं<https://sites.google.com/site/shishupalavadha/prathamasargah> इत्यत्र सङ्ग्रहणं क्रियमाणम् अस्ति पठनसौकर्यार्थम्। नरसिंहाचार्यः नियतरूपेण<https://groups.google.com/forum/#!forum/shishupalavadha-ign> इत्यत्र स्वव्याख्यानानि प्रेषयति (प्रायः दिनमेकः श्लोक इति गत्या)।  
  
भवत्सु आसक्तास् तत्र सदस्या भूत्वा तानि *व्याख्यानानि पठित्वा व्याख्यापकं प्रोत्साहितुम् अर्हन्ति*।महत्कार्येऽस्मिन् बालानां प्रमोदकरे क्वचित् स्खलनं स्यात्, तद्विषये सूचयितुम् / चर्चितुं वापि अर्हन्ति।

  

(अध्ययनान्तरेषु व्यस्तेन मया प्रचारेऽस्मिन् महान् विलम्बः कृतः इति क्षन्तव्यः।)

  

--  
--  
Vishvas /विश्वासः  
  

