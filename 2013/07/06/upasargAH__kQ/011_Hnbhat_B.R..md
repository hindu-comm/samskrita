+++
title = "011 Hnbhat B.R."

+++
[[Hnbhat B.R.	2013-07-12, 13:43:22 [Source](https://groups.google.com/g/samskrita/c/kQ2VcADEj2U)]]



  

  
  

2013/7/12 sanskrit2601 \<[sanskr...@gmail.com]()\>

  

> 
> > नमांसि श्रीमन् !  
>   
> > 
> > 
> > ".. का तस्य संज्ञा यदि (सः उपसर्गः) विशेषणस्य पूर्वं, नाम्नः पूर्वं वा > प्रयुज्यते ? .."इत्यस्य मम प्रश्नस्योत्तरे भवता व्याख्यातं "... भवतां > प्रश्नस्योत्तरं तत्रैव आप्ते कोशे एव वर्तते ..."  
>   
> > 

  

  

कोशशास्त्रस्य कोशशास्त्रे प्रामाण्यं केनापि नाक्षिप्यते, व्याकरणशास्त्रे कोशशास्त्रस्य प्रामाण्यमिति केनापि नाङ्गीक्रियते।

यदि तथा क्रियते,

  

यस्य कस्य तरोर्मूलं .... इत्यादिश्लोकवदेव भवति।

  

  



> 
> > परन्तु यत्किमपि शब्दकोशे तद्विषये - ".. न तु कोशशास्त्रीया Prefix इति > संज्ञा .." इत्यपि भवतां आक्षेपः \| यदि कोशे विवृतस्य शास्त्रीयः आधारः >
> 
> > न भवति, तर्हि तत्र प्रापणीयं उत्तरमपि अग्राह्यं भवति खलु ? तेन मम > प्रश्नोऽपि अनुत्तरितः वर्तते ?!  
>   

  

इदानीमेव भवतां प्रश्नस्योत्तरं दत्तम्। उपसर्गः इति पाणिनीयशास्त्रीयसंज्ञा इति असलृदुक्तमेव। कोशशास्त्रीया संज्ञा कोशशास्त्रे तद्व्यवहारस्य प्रमाणभूता एव इति कथमग्राह्यत्वं भवति कोशशास्त्रस्य। तत्रापि आंगलकोशशास्त्रीया परिभाषा अन्या, संस्कृतकोशकाराणां परिभाषा अन्या एव। इति मिथं सांकर्येण संमोह एव भवति, न प्रश्नानामुत्तराणि, नापि सन्देहनिवृत्तिः।

  

  



> चकितोऽभवं दृष्ट्वा श्रीमतां "काशिनाथ अभ्यंकर"-महोदयानां > "संस्कृत-व्याकरणस्य शब्दकोषे" यत् तैः "प्र"-इति न कश्चित् शब्दः एव > विवृतः \| >
> 
> >   
>   
> > 

  

व्याकरणशब्दकोश इत्येव नाम्ना एव तस्य कोशस्य व्याप्तिः प्रदर्शिता अन्वर्थसंज्ञाकरणेन। तत्रैव प्रशस्तौ स्पष्टं निरूपितं दृश्यते स्वयं अभ्यंकरोपह्वेन वासुदेवसूनुना काशीनाथेन ---

![Inline image 1](https://groups.google.com/group/samskrita/attach/287a4f2aabf8a878/image.png?part=0.2)

  



  

अन्यच्च, तत्र अस्य व्याकरणकोशस्य कोशान्तरस्य भदः स्फुटं व्याख्यातः तत्रैव

  

![Inline image 2](https://groups.google.com/group/samskrita/attach/287a4f2aabf8a878/image.png?part=0.1)  

  

  

  

> 
> > अन्यच्च - "प्रादयः (1-4-58)" इति सूत्रेण विंशति/द्वाविंशति उपसर्गाः > स्वयमेव मन्तव्याः, वा ते स्वयं पाणिनिना कस्मिन्नपि अन्यस्मिन् सूत्रे > विवृताः ?  
> > 

  

को विशेषः? पाणिनिना स्वयं वक्तव्यमिति कश्चाभिनिवेशः? पाणिनीयानां प्रामाण्यं भवता नाङ्गीक्रियते वा? तत्र किं प्रमाणम्? भवतां मतान्येव प्रादयः, न पाणिनीयैः तत्सूत्रानुसारिभिर्निदिष्टाः इति? पाणिनीयैस्तु ----

  

  

धातु-सूत्र-गणोणादि-वाक्यलिङ्गानुशासनम्।

अगमप्रत्ययादेशाः उपदेशाः प्रकीर्तिताः॥

  

इति सर्वैः उपदेशत्वेनाङ्गीक्रियते, यदि केवलं भवता एव पाणिनिप्रोक्तान्येव प्रमाणमित्युच्यते। गणपाठः, धातुपाठः, लिङ्गानुशासनम्, वार्तिकपाठः, इति पाणिनीयानामुपदेशः। यत्र सर्वत्र "उपदेशेऽजनुनासिक इत्" "हलन्त्यम्" इत्यादिसूत्रानुसरणं दृश्यते एव} भवता नाङ्गीक्रियते चेत्, नैषा शास्त्रगर्हा। पुरुषगर्हैषा।

  

  



> 
> >   
> मम मित्रेण श्रीमता "धनञ्जय नानिवडेकर" महोदयेन अस्त्युत्थापितः विचारः > "उपसर्गतुल्यानां" शब्दानां विषये\| "अलंकृत्य, स्वीकृत्य"-एतद्विधेषु > कृदन्तेषु ल्यप्-प्रत्ययः योग्यः, यतः तेषु अलं-, स्वी-, एतद्विधाः > "उपसर्गतुल्याः" \| अपि समीचीनः एषः विचारः ? अस्ति "उपसर्गतुल्य"त्वस्य > (एतद्विधायाः संज्ञायाः) कश्चित् शास्त्रीयः आधारः ?  
> > 

  

  

उपसर्गः कः इत्यत्रैव नास्ति भवतां प्रमाणं पाणिनीयम्। किं पुनः उपसर्गतुल्यत्वम्? किंशास्त्रीयः आधारः अपेक्ष्यते उपसर्गतुल्यत्वस्य? उपसर्गतुल्या एव, न तूपसर्गाः इत्यसकृदुक्तमेव। तेषां पाणिनीये गणपाठे परिगणनात्। अन्यैश्च तथैव स्वीकारात्।

  

  

तत्रापि निपातसंज्ञा वर्तते एव, इत्यव्ययत्वम्, असत्ववचमे। शास्त्रीयव्यवहारस्तु भिन्न एव। \\

  

प्रे दाज्ञः॥ ३।२।६

  

  

इत्यादौ सत्याप्यव्ययसंज्ञायां पाणिनीयः सौत्रः प्रयोगः - प्रशब्दे अव्यये, उपसर्गे इत्यर्थलभ्यः। ददातेः, जानातेश्च कर्मण्युपपदे, क प्रत्ययः इति। नास्ति तत्र उपसर्गसंज्ञा वा सूत्रे, प्रशब्दस्वरूपस्यैव सूत्रे उल्लेखात्। क्रियायोगाभावः, सत्त्ववचनं च इति नाव्यय्लत्वम्। सप्तम्यास्तु तृतीयार्थे प्रयोगः - "सूत्रे "प्रे" इति सुब्व्यत्ययेन तृतीयार्थे सप्तमी वेदितव्या"

  

परं तु, सर्वप्रदः इत्यत्र, सर्वं प्रकर्षेण ददातीति विग्रहवाक्ये, प्रशब्दस्य कृषधातुना एव योगे क्रियायोगः इति नोपसर्गत्वम्। इति प्र

  

  

  



> 
> >   
> मयापि आसीत् निर्दिष्टं नम्-धातोः अभ्यासे - "नारायणं नमस्कृत्य .." >
> 
> > इति यः महाभारतस्य प्रथमः श्लोकः मन्यते, तत्र "नमस्कृत्य" इति ल्यबन्तम् > \| तथापि "नमस्कृत्वा भूय एवाह कृष्णम्" इत्यस्मिन् गीतायां 11-35 श्लोके > न ल्यप्-प्रत्ययः \| अतः अत्र नमस्-इति अव्ययमेव \|  
> > 
> >   
> तेन मनस्यागच्छति "यः ल्यप्-प्रत्ययं अपेक्षते सः उपसर्गः" एवमपि > उपसर्गस्य कापि व्याख्या खलु ?  
> > 

  

शास्त्रीया व्याख्या त्वेवम् ---

  

(3332)समासेऽनञ्ञ्पूर्वे क्त्वो ल्यप्  7-1-37 

अव्ययपूर्वपदे अनञ्ञ्समासे क्त्वो ल्यबादेशः स्यात्। इति पाणिनीयं शास्त्रम्। न उपसर्गस्यापेक्षा, अव्ययपूर्वपदत्वमेवापेक्षते, क्त्वा-प्रत्ययस्य ल्यबादेशे। इति न तत्र उपसर्गापेक्षा इत् स्पष्टमेव।  

  

  

(775)साक्षात्प्रभृतीनि च  1-4-74 

कृञ्ञि वा गतिसंज्ञानि स्युः।। । च्व्यर्थ इति वाच्यम् ।। इति नमस्शब्दस्य साक्षात्प्रभृतित्वात् गतिसंज्ञायाम्, 761)कुगतिप्रादयः  2-2-18 इति समासे, क्त्वाप्रत्ययस्य ल्यबादेशः। गतिसंज्ञाभावे, नमः कृत्वा इत्येव। "नमस्पुरसोर्गत्योः" इति विसर्गस्य्ल सकारः।

  

क्रियायोगे प्रादिभ्यः अन्येषां केषां चनाव्ययानां गतिसंज्ञा विधीयते इति न तत्रापि उपसर्गसंज्ञा ---

  

  

1-4-60 गतिः च आ कडारात् एका सञ्ज्ञा निपाताः प्रादयः क्रियायोगे

1-4-61 ऊर्यादिच्विडाचः च आ कडारात् एका सञ्ज्ञा निपाताः क्रियायोगे गतिः

  

इत्यारभ्य1-4-79 जीविकोपनिषदौ औपम्ये आ कडारात् एका सञ्ज्ञा निपाताः गतिः कृञि

  

इति यावत् सूत्रेषु विहिता गतिसंज्ञा एव क्रियायोगेऽपि।



  

> 
> >   
> > 
> > भवता सह संवादेन उद्बोधनं भवति \| अतः भवते कष्टान् ददामि \| यदि ते > कष्टाः त्रासप्रदाः, न युक्ताः, तर्हि क्षमस्व मम उत्साहम् \| >
> 
> > 
> >   
>   
> > 
> > सस्नेहम्  
> अभ्यंकरकुलोत्पन्नः श्रीपादः ।  
> "श्रीपतेः पदयुगं स्मरणीयम् ।"  
>   
> > 
> >   
> > 
> > 

  
  

  

--  

*Dr. Hari Narayana Bhat B.R. M.A., Ph.D.,  
***Research Scholar(Retd),  
**

Ecole française d'Extrême-OrientCentre de Pondichéry

16 & 19, Rue Dumas

