+++
title = "003 Hnbhat B.R."

+++
[[Hnbhat B.R.	2013-07-06, 14:48:14 [Source](https://groups.google.com/g/samskrita/c/kQ2VcADEj2U)]]



  

  
  

2013/7/6 sanskrit2601 \<[sanskr...@gmail.com]()\>

  

> 
> > नमांसि !  
> अतिवृष्टि-अनावृष्टि-विषये पृष्टस्य प्रश्नस्य उत्तरे आस्ताम् द्वे > सूत्रे निर्दिष्टे -  
> 1-4-58 प्रादयः । >
> 
> > 
> > प्र। परा। अप। सम्। अनु। अव। निस्। निर्। दुस्। दुर्। वि। आङ्। नि। अधि। > अपि। अति। सु। उद्। अभि। प्रति। परि। उप्। एते प्रादयः॥  
> > 
> > 
> > 1-4-59 उपसर्गाः क्रियायोगे ।  
> **मम प्रश्नाः -**  
> > 1.  सन्ति अन्येऽपि उपसर्गाः खलु ? यथा "बलम्"-इति **नाम्नः** >     "स"-उपसर्गेण "सबल"-इति **विशेषणं** प्राप्यते \| >
> 

भवतां प्रश्न एवाशास्त्रीयः।

  

उक्तसूत्रयोर्ज्ञानाभावात्। प्रथममत्र दृश्यताम् - केषामुपसर्गसंज्ञा भवतीति --

  

<http://avg-sanskrit.org/avgupload/dokuwiki/doku.php?id=sutras:1-4-59>

  

गीतसूदाहरणेन विवृतम्। अत्र च विवृतमेव - कदा उपसर्गसंज्ञा न भवतीति। प्रादय एव क्रियायोगे एव, उपसर्गसंज्ञका भवन्तीति स्पष्टमेव। अन्येषामुपसर्गसंज्ञा न भवत्येव।

  

स इत्युपसर्ग इति केन सूत्रेणोक्तं भवतामुक्तिं विना? तत्र शास्त्रीया प्रक्रिया त्वेवम् ---

  

बलेन सह वर्तते इति विग्रहवाक्ये, बलशब्दस्य सह - इत्यव्ययेन (न प्रादौ पठितः, किं तु चादौ पठितः इति निपातसंज्ञकः।)

तस्य निपातत्वात्चादयोऽसत्त्वे॥ १।४।५७ इति निपतसंज्ञा,॥ स्वरादिनिपातमव्ययम्॥ १।१।३६

  

  

तेन सहेति तुल्ययोगे(२।२।२८) इति सूत्रेण बहुवीहिसमासे,  

तत्र सह- इत्यव्यययस्य



वोपसर्जनस्य (६।३।८२) इति सादेशे विकल्पेन सबलः इति रूपम्। सबलमिति विशेष्यस्य नपुंसकत्वे रूपम्, क्रियाविशेषणत्वे च, तदेव रूपं क्रियाविशेषणस्य प्रायेण नपुंसकत्वं द्वितीयैकवचनत्वं च प्रायेण इति नियमानुसारेण - सबलं प्रवर्तते इति क्रियाविशेषणम्, राजा सबलः प्रवर्तते इति नामविशेषणं च इति न तत्र नैव उपसर्गसंज्ञावकाशः। नापि प्रादिः समासः, नापि गतिसमासः। केवलं बहुव्रीहिसमासः।

> 
> > 1.  यद्येवं उपसर्गाः न केवलं क्रियायोगे ? >
> 

कथमुपसर्ग एव न भवतीत्युक्तमेव। प्रादिरेव नास्ति, तस्य कथमुपसर्गसंज्ञावकाशः?

> 
> > 1.  उपसर्गाणां अन्ये प्रयोगाः केषु सूत्रेषु विवृताः ? >
> 

कुत्रान्ये प्रयोगाः इति सूच्यताम्। उपसर्गणां क्रियायोगे एव प्रयोगः, अन्यत्र योगे समासे प्रादिः समासः, गतिसमासः इत्येव नाम्ना व्यवहारः। कर्मप्रवचनीयश्च अन्यत्र योगे भवन्त्येव।



