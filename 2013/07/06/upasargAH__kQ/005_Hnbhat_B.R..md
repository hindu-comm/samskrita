+++
title = "005 Hnbhat B.R."

+++
[[Hnbhat B.R.	2013-07-06, 19:49:14 [Source](https://groups.google.com/g/samskrita/c/kQ2VcADEj2U)]]



  

  
  

2013/7/6 sanskrit2601 \<[sanskr...@gmail.com]()\>

  

> नमांसि !  
> "उपसर्गाः न केवलं क्रियायोगे"अस्य विचारस्य इदमपि उदाहरणम् -  
> > 1.  "बलम्"-इति **नाम्नः** "दुर्"-उपसर्गेण "दुर्बल"-इति **विशेषणं** >     प्राप्यते \| > 2.  "दुर्"-उपसर्गः क्रियायोगे च नाम्नः विशेषणं प्राप्तुं च ?!  
> > 
> > 

  

यदि भवतामिष्टम्, क्रियायोगाभावेऽपि प्रादीनामुपसर्गशब्देन वक्तव्यमितियथेष्टमुच्यताम्, तथैव लिख्यताम्। पाणिनीयानुसारेण प्रादीनां क्रियायोगे एव व्याकरणशास्त्रे व्यवहारः। प्रादीनां क्रियायोगमन्तरेण अन्यत्र प्रयोगो नास्तीति नोच्यते, किं तु क्रियायोगे एवोपसर्गसंज्ञा।

  

यथा भवता दुरित्युपसर्गः इत्युक्तम्, स क्रियायोगाभावात् उपसर्गसंजामपि न लभते इति पूर्वमेव दर्शितम्।

  

दुर्गतम्, दुर्गतिः इत्यादौ दुःस्थः, इत्यादौ क्रियायोगेऽपि उपसर्गसंज्ञाया प्रयोजनाभावात्

  

"गतिकारकोपपदानां कृद्भिः सह समासवचनं प्राक् सुबुत्पत्तेः" इति नियमानुसारेण दुस्+कर - इत्यवस्थायामेव समासः, "उपपदमतिङ्" "गतिश्व" इति सूत्राभ्यां सह गतिसमासः, उपपदसमासश्च। यदा समासव्यवहारः, तदा नोपसर्गत्वव्यवहारः।

  

यथायं समासः दुर्लभः इत्यत्र पूर्वमेव दर्शितम्। दुःखेन लभ्यः - दुर्लभः इति दुरित्युपपदेन लभ इति कृदन्तस्य उपपदसमासः। इति लभ-इति खल्प्रत्ययान्तेन दुरित्यस्य उपसर्गत्वाभाव एव।

  

अयं शास्त्रीयः पन्थाः। इत्येव दर्शितः, न पुनः भवता स्वेच्छया कथनस्याक्षेपः कोऽपि मया प्रदर्श्यते।

  

इति क्षमा याचे सुदीर्घलेखनस्य।

  

  

