+++
title = "006 Hnbhat B.R."

+++
[[Hnbhat B.R.	2013-07-31, 21:07:30 [Source](https://groups.google.com/g/samskrita/c/zekXqw8mtws)]]



  

  

---------- Forwarded message ----------  
From: **Hnbhat B.R.** \<[hnbh...@gmail.com]()\>  
Date: 2013/7/31  
Subject: Re: \[Samskrita\] grammatical doubt in a shloka  
To: sanskrit2601 \<[sanskr...@gmail.com]()\>  
  
  

  

  
  

2013/7/31 sanskrit2601 \<[sanskr...@gmail.com]()\>

  

> नमस्ते श्रीमन् भट-महोदय !  
> विचारयन्नस्मि उत्तमौजाश्च-शब्दस्य पदच्छेदः यदि उत्तमौजाः च इति, अस्य > "उत्तमौजाः"-शब्दस्य विश्लेषणं किम् ?  
> यदि उत्तमौजस् इति विशेषणं, तस्य प्रथमा विभक्त्यां एकवचने रूपं > "उत्तमौजान्" एवं खलु ? यतः श्रेयस्-शब्दस्य पुंल्लिङ्गे > प्रथमाविभक्त्यां एकवचने रूपं श्रेयान् इति ?  
> "श्रेयस्"-शब्दः विशेषणम् \| उत्तमौजस्-शब्दः अपि "उत्तमं ओजस् यस्य सः" > इति विग्रहेण विशेषणम् ?  
> > -   संहिता समासे नित्या \| तेन उत्तम + ओजस् = उत्तमौजस् (वृद्धिरेचि) >     \|  
> > तथापि यदि उत्तमौजस्-शब्दः विशेषनाम, तस्य प्रथमाविभक्त्यां एकवचने रूपं > उत्तमौजाः इति, यथा चन्द्रमस्-शब्दस्य प्रथमा विभक्त्यां एकवचने रूपं > चन्द्रमाः \|  
> मनस्यागच्छति -  
> > -   यदि स्-कारान्त शब्दः पुंल्लिङ्गि नाम, प्रथमा विभक्त्यां एकवचने >     रूपं चन्द्रमाः इव \|  
> -   यदि स्-कारान्त शब्दः विशेषणं, पुंल्लिङ्गे प्रथमाविभक्त्यां एकवचने >     रूपं श्रेयान् इव \|  
> > कथमिदम् ?  
> कदाचित् "युधामन्युश्च विक्रान्त उत्तमौजाश्च वीर्यवान्" अस्य चरणस्य
> "युधामन्युश्च विक्रान्त उत्तमौजान्श्च वीर्यवान्" एवं कश्चित् पाठभेदः > अपि शक्यः खलु ?  
> > 
> >   
> > 

  

"यथा भवते रोचते, तथा व्याकरणस्य व्युत्पत्तिः भवितुमर्हति। पाठभेदश्च कर्तुं शक्य एव यथेष्टम्। परं तु पाणिनीयानुसारेण व्युत्पत्तिरेव सर्वैरपि अस्माभिरङ्गीक्रियते।

  

न केवलं विश्लेषणं, नपुंसकलिङ्गि पुंलिङ्गि विशेषणं नामपदम् इत्यादिभिः पदैः व्याकरणव्युत्पत्तिः संपादयितुं शक्यते, किं तु प्रकृतिप्रत्ययविवेचनेन, व्याकरणप्रक्रियानुसारिणी चेदेव व्युत्पत्तिसंपादनाय।

  

सकारान्तत्वेऽपि,

श्रेयस्-शब्दस्य अयमनयोरतिशयेन प्रशस्यः इत्यर्थे, प्रशस्यशब्दात् ईयसुन्प्रत्ययेन निष्पन्नत्वात्, प्रशस्य+ईयसुन्

"द्विवचनविभज्योपपदे" ५।३।५७ इत्यादिनेयसुन्, "प्रशस्यस्य श्रः" ५।३।६० इति श्रः,

प्रशस्यशब्दस्य श्रादेशे, श्र+ईयस् "ज्य च ५।३।६१" इति ज्यादेशे, ज्य+ईयस्।" वृद्धस्य च ५।३।६२" इति वृद्धशब्दस्यापि ज्यादेशे, ज्य+ईयस्। "ज्यादादीयसः ६।४।१६०" ईयस्-प्रत्ययस्य ईकारस्याकारः। ज्य+आयस्। उभयत्र, "प्रकृत्यैकाच्"(६।४।१६३) इति प्रकृतिभावात्, "यस्येति च"(६।४।१४८) अकारलोपाभावे, क्रमेण "आद् गुणः"(६।१।८४), इति गुणे, "अकः सवर्णे दीर्घः" (६,१.१०१) इति सवर्णदीर्घे च श्रेयस्, ज्यायस् इति शब्दौ सकारान्तौ।

  

अयमनयोः प्रशस्यतरः, अयमनयोर्वृद्धः, इत्युभयोरप्यर्थयोः, ज्यायस्-शब्दः, श्रेयस्-शब्दस्तु प्रशस्यतरे प्रशस्यतमे च, ईयसुन्प्रत्ययेन निष्पन्नः, तद्धितान्तौ विशेषणौ।

  

ईयसुन् प्रत्ययस्य उकारस्य, अनुनासिकत्वत्, "उपदेशेऽजनुनासिक इत्"(१।३।२) इतीत्संज्ञायां "तस्य लोपः"(१,३.९)

इति लोपः। एवमेव नकारस्य "हलन्त्यम्"( १।३।३) इतीत्संज्ञायां "तस्य लोपः"(१,३.९) श्र+ईयस् - श्रेयस् इति शब्दः। 

प्रथमैकवचने, सु-प्रत्यये,श्रेयस्+स्। एवमेव ज्यायस्।

"उगिदचां सर्वनामस्थाने ऽधातोः ७।१।७०" इति सर्वनामस्थानेषु, नुमागमः। "मिदचोऽन्त्यात् परः"(॥१।१।४६॥)

श्रेयन्स् - "सान्तमहतः संयोगस्य (६।४।१०)" इति संयोगान्तस्य सकारान्तस्य उपधायाः दीर्घः। श्रेयान्स्+स् -

"हल्ङ्याब्भ्यो दीर्घात् सुतिस्यपृक्तं हल्" (६।१।६६) इति सुप्रत्ययसकारलोपः।

श्रेयान्स् "संयोगान्तस्य लोपः"( ८।२।२३) इति संयोगान्तस्य श्रेयस्शब्दस्य सकारलोपः।

श्रेयान् इति रूपम्। एवमेव, ज्यायान् इति च रूपम्।

  

सकारान्तस्य चन्द्रमस्-शब्दस्य तु, उगित्त्वाभावात् नुमेव नास्ति,एवमोजस्शब्दस्यापि। ओजस्-शब्दः नपुंसकलिङ्गः, उत्तमम्,ओजो यस्य सः - उत्तमौजा इत्येव बह्व्रीहौ पुंलिङ्गः। उभयोरप्यसन्तत्वात्, सुप्रत्यये, "अत्वसन्तस्य चाधातोः(॥ ६।४।१४) इति सौ सम्बुद्धिभिन्ने एव,

असन्तस्य उपधादीर्घः। उत्तमौजास्+स्, चन्द्रमास्+स्। पूर्ववत् सुलोपे, उत्तमौजास्, चन्दमास् इति जाते, सकारस्य "ससजुषो रुः"( ८।२।६६) इति रुत्वे,उत्तमौजार्। तस्य रोः "खरवसानयोर्विसर्जनीयः"(८।३।१५) इति विसर्गे उत्तमौजाः इति, चन्द्रमाः इति च रूपम्। इति पाणिनीया प्रक्रिया।



कथम्, उत्तमौजान् इति पाठः भवता कल्प्यते?



--  

*Dr. Hari Narayana Bhat B.R. M.A., Ph.D.,  
***Research Scholar(Retd),  
**

Ecole française d'Extrême-OrientCentre de Pondichéry

16 & 19, Rue Dumas



