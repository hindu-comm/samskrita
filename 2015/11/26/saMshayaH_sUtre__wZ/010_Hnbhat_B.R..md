+++
title = "010 Hnbhat B.R."

+++
[[Hnbhat B.R.	2015-11-30, 13:16:21 [Source](https://groups.google.com/g/samskrita/c/wZcl_B_KYKY)]]



2015-11-30 10:38 GMT+05:30 vasantha syamalam \<[vasantha...@gmail.com]()\>:  

> 
> > 
> > मया यत् लिखितं तस्य अर्थः = >
> 
> > प्रत्ययादेः फस्य आयन्, ढस्य एय्, खस्य ईन्, छस्य ईय्, घस्य इय् एते > स्युः।
> > 
> > साधु किम्? तथापि मम बुद्द्यां न आगच्छति। यदि क्लेशः न तर्हि मां > बोधयतु।( प्रकियया सह।)  
> > 
> > 

  



> 
> > 
> > 
> > **मम संशयः र् कुतः आगच्छति इति।सूत्रे तो र नास्ति मात्र ढ् अस्ति( ढस्य > एय्)** >
> 
> > 
> > 
> > 
> >   
> > 

  

  

सूत्रे सूत्रे संशय इति नोच्यते।

  

गौधेर-शब्दे कथं र आगतः इति शिवकुमार्या, मया च, प्रक्रियाप्रदर्शनेन दर्शितमेव ---

  

***4-1-129 गोधाया ढ्रक्***

इति सूत्रम्. अनेन ढ्रक् प्रत्ययः विधीयते न तु ढक्.

  
आयनेयीनी... इत्यादिसूत्रेण एयादेशः ढ् स्थाने भवति.  
*ढ्रक् प्रत्यये 'क'स्य इत्संज्ञायां ढ्र (ढ् र)इत्यत्र ढस्थाने एयादेशे रेफः शिष्यते.*  
गोधा ढ्रक्  
गोधा ढ्र(ढ् र)  
गोधा एय् र  
यकार-अकारयोः लोपे गौधेर इति.  
ढ्रक् प्रत्यये एव रेफस्य वर्तमानत्वात् लक्ष्ये रेफश्रुतिः.

  

इदानीमपि सूत्रे र इति नास्तीति किं पुनः पुनरुच्यते, प्रक्रियया दर्शयतु इति। "गोधायाः ढ्रक्" इति सूत्रे, प्रत्ययांश एव र इति वर्तते एव। ढ्रक्- प्रत्यये तस्यादेर्ढकारस्य एय्+ आदेशे, प्रक्रियायाम्, एर इत्येव भवति। किं पुनः "सूत्रे र इति नास्तीति" संशयः?

  

सश्रद्धं लिखितं पठ्यताम्। ढकारस्य एय् आदेशे, र इति ढ्रक्-प्रत्यय एव वर्तते। कस्मिन् सूत्रे नास्तीत्युच्यते? किमर्थमुच्यते इति मम संशयः। गौधेरशब्दय्स् पृथगेव सूत्रेण ढ्रक्-प्रत्ययविधानम्। अन्यत्र शब्दे कुत्र वर्तते? सामान्येन फढखछघादीनामेव प्रत्ययादीनामादेशविधानम्, पूर्व सूत्रेणैव। अत्रापि ढकारस्य तेनैव सूत्रेण ढकारस्य एय् - आदेशः, अनेन सूत्रेण ढ्रक्-प्रत्ययः गोधा-शब्दस्यैव विधीयते। इदमेव प्रक्रियानुसारेण दर्शितमुभाभ्यामपि।

  

अनेषां शब्दानामन्यैरेव सूत्रैः प्रत्यया विधीयन्ते ---

  

फ इत्येतस्य आयन् आदेशः भवति। *{नडादिभ्यः फक्*} नाडायनः, चारायणः। ढस्य एय् आदेशः भवति। {स्त्रीभ्यो ढक्} - सौपर्णेयः, वैनतेयः। खस्य ईन् आदेशः भवति। {कुलात्खः} - आढ्यकुलीनः, श्रोत्रियकुलीनः। छस्य ईय् आदेशः भवति। {वृद्धाच्छः} - गार्गीयः, वात्सीयः। घ इत्येतस्य इय् आदेशः भवति। {क्षत्राद् घः} - क्षत्रियः।

  

तत्रैव सूत्रे एतान्युदाहरणानि वर्तन्ते, सूत्रसंख्या च लिखितं तत्र।

  

<http://sanskritdocuments.org/learning_tools/sarvanisutrani/7.1.2.htm>  

  

  

  

  

  

  

  

  

  

