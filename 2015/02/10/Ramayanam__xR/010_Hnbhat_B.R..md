+++
title = "010 Hnbhat B.R."

+++
[[Hnbhat B.R.	2015-02-13, 08:26:00 [Source](https://groups.google.com/g/samskrita/c/xRspP3dyyro)]]



2015-02-13 7:12 GMT+05:30 vasantha syamalam \<[vasantha...@gmail.com]()\>:  

> 
> > 
> > १) >
> 
> > इष्टिं **तेऽहं** करिष्यामि **पुत्रीयां** पुत्रकारणात्। >
> 
> > **अथर्वशिरसि** प्रोक्तैर्मन्त्रैः सिद्धां विधानतः।(१-१५-२) >
> 
> > 
> >   
> > 
> > 
> > 1)**पुत्रीयां**- कथम्?  
> > 
> > 

  

पुत्त्रम् आत्मन इच्छति इति पुत्रीयति, "सुप आत्मनः क्यच्। , ३।१।८॥ इति पुत्रशब्दात् क्यच् आत्मनः इच्छतीत्यर्थे, पुत्रीय इति। पुत्र+य इति क्यच्। "क्यचि च" ७।४।३३ इतीत्त्वम्।क्यचि परतः अवर्णान्तस्य अङ्गस्य ईकारादेशो भवति।सनाद्यन्ताः धातवः १४७, ३।१।३ इति क्यच्प्रत्ययान्तस्य धातुत्वम्। पुत्रिय़ इति नामधातुः।

वर्तमाने लटि, पुत्रीयति इत्यादि रूपम्।

  

तस्मात् धातोः, अ प्रत्ययात् ८७०, ३।३।१०२. प्रत्ययान्तेभ्यो धातुभ्यः स्त्रियामकारः प्रत्ययः स्यात्। इति कृत् प्रत्ययः स्त्रियामकारप्रत्ययः, पुत्रीय। "अजाद्यतष्टाप्॥४।१।४॥" इति टाप् प्रत्यये, पुत्रीया-शब्दः।

  

तस्मात् द्वितीयाविभक्तौ एकवचने, पुत्रीयाम् इति रूपम्। इष्टिशब्दविशेषणम्।

  

  

  



> 
> > 
> > 
> > 
> > 2)**अथर्वशिरसि** = अत्र -शिरसि = वेदः वा? >
> 
> > 

  

अथर्व नाम वेदः, ऋग्यजुःसाम- अथर्व-नामसु चतुर्थः। तस्य शिरः = वेदान्तः, उपनिषत् इति सामान्यतोऽर्थः। अथर्वशिरसीति अत्र वेदभागविशेषः, ब्राह्मणभाग उच्यते। अत्र विशेषेण प्रकरणात् अथर्वशिरसि = अथर्ववेदे प्रोक्तै: पुत्रेष्टिसाधकत्वेन निर्णीतैर्मन्त्रै:



> 
> > 
> > 3)**तेऽहं** = कृपया सन्धि-विग्रहं करोतु। >
> 
> > 

> \-

ते+अहम् इति सन्धिः, अत्र विग्रहवाक्यं नास्ति, समासाभावात्।

"एङः पदान्तादति(६।१।१०९" एकारस्य अति परे, पूर्वरूपमेकादेशः इति पूर्वरूपसन्धिः। ते = तव, इति अस्मच्छब्दस्य चतुर्थ्येकवचने, "ते मयावेकवचनस्य ८,१.२२ " इति चतुर्थ्येकवनस्य तव इत्यस्य ते इत्यादेशः। अहम् इति अस्मच्छब्दस्य प्रथमाविभक्तौ एकवचने रूपमिति तत्र समास एव नास्ति।



