+++
title = "001 Ambarish Sridharanarayanan"

+++
[[Ambarish Sridharanarayanan	2015-01-15, 01:51:41 [Source](https://groups.google.com/g/samskrita/c/Ex4aV_s21E0)]]



On Tuesday, 13 January 2015 03:42:50 UTC-8, SL Abhyankar wrote:

> 
> > एतान्न हन्तुमिच्छामि घ्नतोऽपि मधुसूदन । >
> अपि त्रैलोक्यराज्यस्य हेतोः किं नु महीकृते ।।३५।। >
> अन्वयः - मधुसूदन, घ्नतः अपि त्रैलोक्यराज्यस्य हेतोः अपि एतान् हन्तुं न > इच्छामि, महीकृते नु किम् ? >
> प्रश्नाः - >
> घ्नतः-शब्दस्य का व्युत्पत्तिः का सिद्धिः ? >
> -   H N भट-महोदयेन सूचितमासीत् हन्-धातुः → शतृ-प्रत्ययेन घ्नत् \| तस्य >     पुँल्लिङ्गे द्वितीयायां विभक्त्यां बहुवचनम् वा षष्ठ्यां विभक्त्यां >     एकवचनम् \| >
> -   वाक्ये तु “घ्नतः अपि अहं हन्तुं न इच्छामि” एवं घ्नतः-इति >     (अहं)-इति-अध्याहृतस्य कर्तृपदस्य विशेषणमिति प्रथमया विभक्त्या >     एकवचनेन मन्तव्यं दृश्यते, प्रायः हन्-धातोः क्त-प्रत्ययेन \| >
> 

  

न तथा । सन्दर्भेस्मिन् तु एते (धार्तराष्ट्राः) एव घ्नन्ति, नाम अस्मान् पाण्डवान् हन्तुकामा इति । अतस्त एव घ्नन्तः । तान् घ्नतः (द्वितीयाबहुवचनं) हन्तुं नेच्छामि इत्याह धनञ्जयः ।



> 
> > त्रैलोक्यराज्यस्य हेतोः - >
> -   अत्र हेतोः-शब्दः हेतु-नाम्नः पञ्चमी विभक्तिः ? >
> -   त्रैलोक्यराज्यस्य हेतोः = त्रैलोक्यराज्यस्य हेतुना वा >     त्रैलोक्यराज्यस्य हेतुतः >
> 

  

सत्यम् । हेतोरित्यत्र पञ्चमी ।उदाहरणमिदंकाशिकावृत्तौ लभ्यते यत् "अन्नस्य हेतोर्वसति" ।

  

अम्बरीषः

