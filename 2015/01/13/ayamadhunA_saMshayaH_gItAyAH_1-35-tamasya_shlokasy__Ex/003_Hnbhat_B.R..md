+++
title = "003 Hnbhat B.R."

+++
[[Hnbhat B.R.	2015-01-17, 14:12:59 [Source](https://groups.google.com/g/samskrita/c/Ex4aV_s21E0)]]



हन् हिंसागत्योः, इति धातोः, "लटः शतृशानचावप्रथमासमानाधिकरणे  
2-2-124" इति शतृप्रत्ययः।  
शकार-ऋकारौ इतौ, तयोर्लोपे,  
हन्+अत् \> शित्त्वात् सार्वधातुकत्वम्, अपित्त्वात् "सार्वधातुकमपित्  
1-2-4" इति ङित्त्वात्  
सार्वधातुकत्वात् "कर्तरि शप् 3-1-68" इति शपि, अदादित्वात्,  
"अदिप्रभृतिभ्यः शपः 2-4-72" इति शपो लुक्।  
"गमहनजनखनघसां लोपः क्ङित्यनङि 6-4-98 इति उपधाया लोपः।  
ह्न्+अत् "हो हन्तेर्ञ्ञ्णिन्नेषु 7-3-54" इति हनधातोर्नकारे परे,  
कुत्वेन घत्वम्।  
घ्न्+अत् \> शत्रन्तः घ्नत् शब्दः।  
प्रथमैकवचने,  
घत्+सु - उकारस्येत्संज्ञायाम्, तस्य लोपे,  
घ्नत् +स्। )उगिदचां सर्वनामस्थानेऽधातोः 7-1-70 इति नुम् आगमः।  
घ्नन्+त् \> +स् हल्ङ्याब्भ्यो दीर्घात्सुतिस्यपृक्तं हल् 6-1-68  
इति सकारस्य लोपः।  
घ्नन्-त् \[स्\] )संयोगान्तस्य लोपः 8-2-23 इति तकारस्य लोपः।  
घ्नन् - द्विवचने, घ्नन्त्+औ - घ्नन्तौ, घ्नन्त्+अस् \[जस्\] घ्नन्तः।  
एवमेव, घन्त्+अम् - घन्तम्, घ्नन्तौ इति द्वितीयायाम्, बहुवचने तु,  
घ्नत्+शस् \> घ्नत्+अस् \> घ्नतः। सर्वनामस्थानत्वाभावात्, न नुमागमः। इति  
द्वितीयायाबहुवचने घ्नतः इति रूपनिष्पत्तिः।  
  
उत्तरपदे तु ---  
(2969)लक्षणे जायापत्योष्टक् 3-2-52  
हन्तेष्टक् स्याल्लक्षणवति कर्तरि। जायाघ्नो ना। पतिघ्नी स्त्री।।  
(2970)अमनुष्यकर्तृके च 3-2-53  
जायाघ्नस्तिलकालकः। पतिघ्नी पाणिरेखा। पित्तघ्नं घृतम्।  
प्रलम्बघ्नः। शत्रुघ्नः। कृतघ्न इत्यादि। मूलविभुजादित्वात्सिद्धम्  
इति कृदन्तरूपाणि, घ्न-शाब्दः हन्धातोरेव कृत्प्रत्यये निष्पन्नानि।  
शक्तौ हस्तिकपाटयोः 3-2-54  
हन्तेष्टक् स्यात् शक्तौ द्योत्यायाम्। मनुष्यकर्तृकार्थमिदम्। हस्तिघ्नो  
ना। कपाटघ्नश्चोरः इत्यादौ च सोपपदपूवकत्वादेव घ्नशब्दः।  
पाणिघताडघौ शिल्पिनि 3-2-55 इति घशब्दोऽपि, तस्मादेव।  
राजघ उपसंख्यानम्।। राजनं हन्ति राजघः।  
  
  
  
  
न तु स्वातन्त्र्येण घ्नशब्दोऽस्ति।  

