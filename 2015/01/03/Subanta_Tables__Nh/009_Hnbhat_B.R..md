+++
title = "009 Hnbhat B.R."

+++
[[Hnbhat B.R.	2015-02-28, 07:20:07 [Source](https://groups.google.com/g/samskrita/c/NhFxBh3fbRU)]]



  

  

2015-02-27 20:42 GMT+05:30 विश्वासो वासुकिजः (Vishvas Vasuki) \<[vishvas...@gmail.com]()\>:  

> 
> > 
> > किञ्च *त्वन्मुखम् = युष्मन्मुखम्,* त्वत्पादः = युष्मत्पादः > इत्येवमप्यस्ति >
> 
> > 
> > 
> >   
> > 

  

तत्रापि, तव मुखम्, - त्वन्मुखम्,युष्माकं मुखमिति उत्तरपदे, युष्मदस्मदोरनादेशे (७।२।८६), मपर्यन्तस्य (७।२।९१)" "प्रत्ययौत्तरपदयोश्च ७।२।९८" इति "त्वमावेकवचने" क्रमेण, "त्व" इत्यादेशे, त्व+अत् - इति जाते, अतो गुणे, पररूपे, एकवचने, त्वद्+मुखम् - त्वन्मुखम्, त्वत्पुत्रः इति तव मुखम्, तव पुत्रः इत्येवार्थः। न तु युष्मन्मुखमिति भवति। युवयोः मुखम्, युष्माकं मुखमिति चेदेव युष्मन्मुखमिति भवति षष्ठीसमासे, मुखशब्द उत्तरपदे।। इत्यनयोर्न तुल्यार्थता। पञ्चम्यामेकवचने, तु "पञ्चम्या अत् ७।१।३१" इति भ्यसः अदित्यादेशे, त्वत्+अत् ="शेषे लोपः" ७।२।९०" अन्त्यस्य तकारस्य, लोपे, अतो गुणे पररूपे, अदित्यस्य टेर्लोपे वा, त्वत् इति रूपमेकवचने।

  

  

  

