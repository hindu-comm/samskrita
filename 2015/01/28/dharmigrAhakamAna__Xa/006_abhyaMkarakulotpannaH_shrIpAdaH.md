+++
title = "006 अभ्यंकरकुलोत्पन्नः श्रीपादः"

+++
[[अभ्यंकरकुलोत्पन्नः श्रीपादः	2015-01-30, 12:06:25 [Source](https://groups.google.com/g/samskrita/c/Xaia8SiAq38)]]



नमस्ते श्रीमन् एड्वर्ड-महोदय !  

  
गौतममुनेः न्यायप्रवचने "धर्मिग्राहकमानः" इति शब्दप्रयोगः प्राप्यते इति भवतः निर्देशः मह्यं कुतूहलजन्योऽभवत् खलु \| विचारयन्नासं तत्रैव अन्यस्मिन् सन्देशे भवता सूचितम् "Trydharmigrahakamana" इति \| तदनुसृत्य पठितवान् किशोर-कुमार-चक्रवर्ती-वर्येण तस्य Classical Indian Philosophy of Mind एतस्मिन् पुस्तके उदयनमहाभागस्य आत्मतत्त्वविवेकस्य विवरणविषये परिशिष्टे कृतं निम्नमिव धर्मिग्राहकमान-शब्दस्य उल्लेखम् \|  

![](https://groups.google.com/group/samskrita/attach/b95fb7657cc3feac/%E0%A4%A7%E0%A4%B0%E0%A5%8D%E0%A4%AE%E0%A4%BF%E0%A4%97%E0%A4%BE%E0%A4%B9%E0%A4%95%E0%A4%AE%E0%A4%BE%E0%A4%A8.jpg?part=0.1&view=1)  
अस्मिन्नुद्धरणे "God has already achieved whatever is desirable and has no desire for anything" इति वाक्यं पठित्वा मनस्यागच्छति गीतायां भगवद्वचनम् "नानवाप्तमवाप्तव्यं वर्त एव च कर्मणि" (3-22) \| अस्तु \|  
  
पेट्रिक-कमिन्स-महोदयः तु इच्छति, कस्मिन् संस्कृतग्रन्थे कस्मिन् संस्कृत-वाक्ये अयं धर्मिग्राहकमान-इति शब्दप्रयोगः प्राप्यते इति \| तस्य प्रश्नस्य समाधानाय अधिकम् अन्वेषणं करणीयं खलु \| प्रायः गौतममुनेः न्यायप्रवचनमेव द्रष्टव्यम् \|



