+++
title = "002 Naresh Dhiman"

+++
[[Naresh Dhiman	2017-08-22, 19:49:15 [Source](https://groups.google.com/g/samskrita/c/I3hZCcUvsvM)]]



बन्धुवर अनुनाद सिंह जी,  
सप्रेम नमस्ते।  
  
परम्परागत फोन्ट्स् से यूनिकोड में परिवर्तन हेतु आपने अनेक फोन्टकन्वर्टर उपलब्ध करवाए तथा मेरे जैसे कम्प्यूटर में विधिवत् शिक्षा प्राप्त न करने वाले परन्तु भारतीय भाषाओं के अध्ययन में रुचि रखने वाले व्यक्ति में भी इस ओर जागृति पैदा की। निःसन्देह आपका योगदान सराहनीय है।  
लीगेसी फोन्ट्स् में वैदिकस्वरसंयोजन सरल नहीं है, फोन्टनिर्माताओं के साफ्टवेयर भी एक सीमा तक ही सहायक होते हैं। संयुक्ताक्षरों में मात्राओं के उपयुक्त प्रदर्शन के लिए फोन्ट्स् में उनके लिए अलग-अलग लिगेचर्स की व्यवस्था है। मेरी दृष्टि में यूनिकोड टू लीगेसी तकनीक से इस समस्या का समाधान सम्भव है। मुझे इस विधि में पर्याप्त सफलता मिली है।  
DV-TT-Vedic तथा DV2-TT-Vedic दो अलग-अलग फोन्ट्स का प्रयोग इनके सॉफ्टवेयर के माध्यम से एक ही शब्द में कर दिया जाता है ऐसे में इनके कन्वर्टर बनाना कैसे सम्भव है? AkrutiDevPriya के संस्कृत हिन्दी के लिए दो अलग-अलग संस्करण फोन्टनिर्माता ने प्रयोक्ताओं को उपलब्ध करवाए हैं, जो भ्रम की स्थिति पैदा करते हैं।  
मैं भारत की सभी भाषाओं के अधिकतम उपलब्ध फोन्ट्स् के लिए एक ही पोर्टल पर फोन्ट्स् कन्वर्जन की सुविधा ऑन लाइन उपलब्ध करवाने की दिशा में कार्यरत हूँ। आपके पास जो फोन्ट्स का संग्रह उपलब्ध है यदि मुझे प्नदान कर सकें तो कृपा होगी। आपके पास अलग-अलग फोन्ट्स की टैक्स्ट-सैम्पल फाइल्स (Doc or Pagemaker) भी अवश्य होंगी, वे फोन्ट्स से भी ज्यादा जरूरी हैं। सामान्यतया कोई भी शोधकर्ता अपना संग्रह उपलब्ध नहीं करवाता परन्तु आप के प्रति मैं पूर्ण आशान्वित हूँ क्योंकि आप आरम्भ से ही उन्मुक्त ज्ञान के पक्षधर रहे हैं।  
  
भवदीय  
  
डॉ॰ नरेश कुमार धीमान्  
वेद-व्याकरण-साहित्याचार्य  
  
प्रिंसीपल  
दोआबा कॉलेज,  
जालन्धर (पंजाब)  
मो॰ 09780518504  
<http://doabacollege.net/>  
[dhim...@yahoo.com]()



