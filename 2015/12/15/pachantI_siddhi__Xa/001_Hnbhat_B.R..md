+++
title = "001 Hnbhat B.R."

+++
[[Hnbhat B.R.	2015-12-15, 21:43:37 [Source](https://groups.google.com/g/samskrita/c/XaXXN1GwlZ8)]]



पच् धातुः परस्मैपदी। "वर्तमाने लट्" ३।२।१२३। *लटः शतृशानचावप्रथमासमानाधिकरणे*३।२।१२४।

पच् - अत् - "तिङ्शित् सार्वधातुकम्" इति शतृ-प्रत्ययस्य शित्त्वात्
सार्वधातुकत्वात् "सार्वधातुके" "कर्तरि शप्"।

पच्-अ-अत् - "अतो गुणे" पररूपम्। पचत् इति कृदन्तं प्रातिपदिकम्।

स्त्रियाम्, "उगितश्च" ४।१।६ इति शतृ-प्रत्ययस्य ऋकारस्य उगितः इत्त्वात् ङीप् प्रत्ययः।

पचत् - ङीप् -- "*आच्छीनद्योर्नुम्*॥ ७।१।८०" इति नुम्, शप्श्यनोर्नित्यम् ७।१।८१, इति शपः अकारात् परस्य यः शतुरवयवस्तदन्तस्य, नित्यं नुम् भवति ङीप्रत्यये। न तु उगिदचामिति तस्य सर्वनामस्थाने एव प्रवृत्तेः, अत्र सर्वनामस्थानत्वाभावात्, सु-प्रत्ययस्य ङ्याबनन्तरमेव प्रवृत्तेः।

पच् अन्त् - ई = पचन्ती इति ईकारान्तं प्रातिपदिकं सिद्धम्। ङ्यन्तत्वात् *ङ्याप्प्रातिपदिकात्‌*(४.१.१,) इति स्वाद्युत्पत्तौ, प्रथमाविभक्तावेकवचने, सुप्रत्यये,

पचन्ती + स् - इति जाते, हल्ङ्याब्भ्यो दीर्घात्*सुतिस्यपृक्तं हल्*६।१।६८ इति सकारलोपे,

पचन्ती इति प्रथमपुरुषैकवचने सिद्धिः।  

