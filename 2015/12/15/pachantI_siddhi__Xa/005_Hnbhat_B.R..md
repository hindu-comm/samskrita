+++
title = "005 Hnbhat B.R."

+++
[[Hnbhat B.R.	2015-12-16, 20:09:31 [Source](https://groups.google.com/g/samskrita/c/XaXXN1GwlZ8)]]



\> अपरं प्रश्न:।  
पच् शप् अत्  
अत्र अतो गुणे इति सूत्रेण पचत् निष्पन्नम्।

\> सुप्तिङ्न्तम् पदम् ।  
\> अतो गुणे इत्यस्य अपदान्ते एव प्रसक्ति: ।

अपदान्तात् अकारात् गुणे परतः पूर्वपरयोः स्थाने पररूपम् एकादेशः भवति संहितायां विषये। इति सूत्रार्थः।

पदस्य अन्तः पदान्तः। न पदान्तः अपदान्तः, तस्मात्इति अपदान्तादित्यस्यार्थः। अकारः पदान्तो भवति वा न वा इत्येव सूत्रस्यापेक्षा, न तु शत्रन्तं कृदन्तं वा पदं वा अपदं वा इति सूत्रस्यापेक्षा।

इदानीं कः प्रश्नः?

\> तर्हि पचत् इति तु शत्रान्त:अस्ति न तु पदम् यतोहि तत्र स्वादिषु प्रत्यया: न विहिता:।  
\>  
\> किम् अस्याम् स्थितावपि पचत् इति अपदान्त एव उच्यते ?  
\> एतेन किम् सर्वे कृदन्ता: अपदमेव?

अत्र कृदन्तमपदमिति नोच्यते, सूत्रे, किं तु अपदान्ताद्अकाराद् अकाररूपे गुणे परे, पूर्वस्य अकारस्य परस्य अकारस्य च, स्थाने परस्य अकारस्य रूपमेव एकादेशो भवति। अपदान्तादिति अकारस्य विशेषणम्। सुप्तिङ्ङन्तं पदं भवति,
सर्वनामस्थान-भिन्न-स्वादिषु प्रत्ययेषु परेषु पूर्वस्यैव पदसंज्ञा भवति, सर्वनामस्थान-भिन्न-स्वादौय यजादौ च पूर्वस्यैव भसंज्ञा भवति।

तेन कः प्रश्नः?  

