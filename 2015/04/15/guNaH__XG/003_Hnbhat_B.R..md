+++
title = "003 Hnbhat B.R."

+++
[[Hnbhat B.R.	2015-04-15, 17:27:48 [Source](https://groups.google.com/g/samskrita/c/XGLLTybiS58)]]



2015-04-15 15:18 GMT+05:30 Sivakumari Katuri \<[shivakuma...@gmail.com]()\>:  

> 
> > सार्वधातुकार्धधातुकयोः इति सूत्रेण विधीयमानः गुणः ह्रस्वदीर्घसामान्यः, > अर्थात् ह्रस्वानां दीर्घानामपि भवति। अतः अत्र दीर्घस्यापि गुणः भवति। > पुगन्तलघूपधस्य च इति सूत्रेण विधीयनामः गुणः लघूपधस्य भवति।  
> > 
> > 
> > 
> > 
> > 
> > > 
> > > > 
> > > > 
> > > > 
> > > > 
> > > > 
> > > > 
> > > > 
> > 
> > 
> > 
> > 

  

  

  

सत्यमुक्तम्। उदाहृतेषु ऋकारस्यैवोदाहरणं दत्तम्, न तु दीर्घस्यापि। नापि पुगन्तलघूपधगुणस्यापि।

  

> सार्वधातुकार्धधातुकयोः इत्यनेन इगन्ताङ्गस्य इकः गुणः → कर्‍ + तृ → > वर्णमेलने →  

  

अत्र ऋकारस्य अकाररूपे गुणे, "उरण् रपरः"(पा॰सू॰ १.१.५१) इति अकारस्य रपरत्वेनादेशे, कृ+तृ \> कर् + तृ \> कर्तृ \> कर्ता, इति कृ-धातोः तृन् प्रत्यये, आर्धधातुके अ इति गुणादेशः। एवमेव, कृधातोः लुट् लकारे, प्रथमपुरुषैकवचने, "स्यतासी लृलुटोः"( ३।१।३३) इति तासिप्रत्यये, कृ+तास्+ति इति जाते, "लुटः प्रथमस्य डारौरसः" (२।४।८५) इति डा इत्यादेशे, अनुबन्धलोपे, डिति, तास् इत्यस्य टिलोपे, कृ+त्+आ \> कृञः ऋकारस्य आर्धधातुकतासिपरर्त्वात् अकाररूपे गुणादेशे, अर् इत्यादेशः। कर्+त्+आ \> कर्ता इति रूपं भवति। उभयत्रापि लघूपधगुणस्य प्रसक्तिरेव नास्ति, केवलमिगन्तस्याङ्गस्यैव प्रसक्तिः, ह्रस्वदीर्घभेदो नास्त्येव।

  

नी, क्री इति इगन्तावेव, न उपधाभूतौ इति "सार्वधातुकार्धधातुकयोः" (७।३।८४) इत्येव गुणः। यथा कृ \> कर्ता इत्यत्र।

चिञ् चयने, चेता, इति च तथैव। नेता, क्रेता इत्यादावपि।

  

एवं गुप् गोपने, गोप्ता, इत्यादावपि। कृष् - कर्षति इत्यादावेव लघूपधस्यैव गुणो भवति। "सार्वधातुकार्धधातुकयोः परयोः" इत्येव सामान्यम्। इति विषयभेदः। पुगन्तलघूपधस्य च (७।३।८६) इत्यस्य विषयः।

  

  

  

