+++
title = "000 vasantha syamalam"

+++
[[vasantha syamalam	2015-04-05, 07:34:47 [Source](https://groups.google.com/g/samskrita/c/DVLODvBCGQ0)]]



कर्मजं बुद्धियुक्ताहि फलं त्यक्त्वा मनीषिणः।

जन्मबन्धविनिर्मुक्ताः पदं गच्छन्त्यनामयम्॥२-५१॥

अत्र 'फलं' एतस्य उच्चारणं कथं करणीयम्? फलम् एवं वा अथवा फलन् एवं वा?

एवमेव-

विषया विनिवर्तन्ते निराहारस्य देहिनः।

रसवर्जं रसोऽप्यस्य परं दृष्ट्वा निवर्तते॥२-५९॥

अत्र अपि परं दृष्ट्वा एतस्य उच्चारणं कथं करणीयम्? परम् दृष्ट्वा अथवा परन् दृष्ट्वा?

यतः ध्वनिमुद्रणे भिन्न-भिन्न प्रयोगः अस्ति। एकध्वनिमुद्रणे फलम्, परम् इति उच्चारणं श्रूयते। अन्यस्मिन् ध्वनिमुद्रणे फलन्, परन् इति उच्चारणं श्रूयते। कः साधु उच्चारणप्रयोगः। लिखितरूपं जानामि। उच्चारणसंशयस्य निवारणं करोतु कृपया।

