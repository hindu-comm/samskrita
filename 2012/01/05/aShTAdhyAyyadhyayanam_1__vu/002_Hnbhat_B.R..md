+++
title = "002 Hnbhat B.R."

+++
[[Hnbhat B.R.	2012-01-06, 08:00:21 [Source](https://groups.google.com/g/samskrita/c/vuwFqdLAE0M)]]



> 
> > [TABLE] >
> 

  

श्रीमन् श्रीपादमहोदयाः,

  

> इकः"-शब्दः एकवचनेनास्ति "गुणवृद्धिः"-शब्दः अपि एकवचनेनैव साधु इति मे > मतिः । कथमिदम् ?

  

कथमिदं निर्णीतं भवता, इक इति एकवचनेनास्तीति? भवद्वचनमेव प्रमाणम्, भवतां मतस्य। कथमन्यं पृच्छति?

  

सूत्रपाठे "इको गुणवृद्धी" इत्येव द्विवचनमेव वर्तते। यदि भवतापि तद्व्याख्यानानि दृष्टानि, तदा, इकः इति षष्ठ्यन्तं पदम्, इति ज्ञातुं शक्यमासीत्। शास्त्राणां विषये शास्त्रमर्यादैवानुसर्तव्या यया शास्त्रं निर्मितम्। अत एव, संज्ञापदानाम्, तेषामुपयोगस्य च पूर्वमेव निर्देशः। तदनन्तरमेव शास्त्रं प्रारभ्यते इति विधि-निषेधाभ्याम्। इयं शास्त्रमर्यादा पाणिनिना अनुसृता।

  

अयं सरलः पन्थाः - इकः इति इक्-इति प्रत्याहारस्य षष्ठ्यन्तं एकवचने रूपम्। इक एव गुणवृद्धी (भवतः) इति सूत्रार्थः। गुणः, वृद्धिः इति पूर्वसूत्राद् अनुवर्तमानौ शब्दौ स्वरूपपरौ।

  

अर्थात्, "वृद्धिः" (स्यात्) "गुणः" (स्यात्) इति \[सूत्रेषु यत्र दृश्यते, तत्र,\] इकः - इक् वर्णानाम् - इ\[उ(ण्) ऋलृ\]क् वर्णानाम्, इक् इत्यस्य षष्ठी एकवचनम्। गुणवृद्धी (विधीयेते) इति सूत्रार्थः।

  

एवं व्याख्यानस्य प्रयोजनम्, तत्रैव द्रष्टव्यम् -

  

<http://sanskritdocuments.org/learning_tools/sarvanisutrani/1.1.3.htm>

  

सूत्राणामर्थविवरणायैव संज्ञासूत्राणाम्, परिभाषासूत्राणां च उपयोगः। पूर्वं संज्ञाद्वयं निर्दिष्टम्, तयोः सूत्रेषूपयोगः कथं करिष्यते पाणिनिना स्वग्रन्थे इति प्रदर्श्यते अनेन सूत्रेण, अग्रेतनैश्च सूत्रैः, सूत्रेषु यथायोगं विहितानां गुणवृद्धिविधायकानां कुत्र प्रवृत्तिः, कुत्र न प्रवृत्तिः, इति पूर्वमेव व्यवस्थाप्यते। इयं शास्त्रमर्यादा।



