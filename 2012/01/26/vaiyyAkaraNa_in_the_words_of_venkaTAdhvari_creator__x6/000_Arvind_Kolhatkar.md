+++
title = "000 Arvind_Kolhatkar"

+++
[[Arvind_Kolhatkar	2012-01-26, 00:10:31 [Source](https://groups.google.com/g/samskrita/c/x6DeM98F5Io)]]



टिड्ढाणञ् द्वयसच्चुटू ङसिङसोस्तिप्त्-तस्-झि-सिप्-थ-स्थ-मिब्-  
वस्-मस्-तानचि च ष्टुना ष्टुरत इञ् शश्छोऽट्यचोऽन्त्यादि टि।  
लोपो व्योर्वलि वृद्धिरेचि यचि भं दाधा ध्वदाम्नाज्झला-  
वित्येते दिवसान्नयन्ति कतिचिच्छब्दान्पठन्त: कटून्।

झोऽन्त: शश्छोटि शेषो घ्यसखि ससजुषो रुर्विरामोऽवसानं  
छे चेति व्यर्थवाचः सदसि यदि सतां शाब्दिकाश्चेद्बुधाः स्यु:।  
किं तैरेवापराद्धं नटविटगणिकानृत्यहस्तप्रचारै-  
स्तोधी तोधी तधीति त्तकिट तकिट धिक् ताहधिक् तत्तकारै:॥

सूत्रैः पाणिनिकीर्तितैर्बहुतरैर्निष्पाद्य शब्दावलिं  
वैकुण्ठस्तवमक्षमा रचयितुं मिथ्याश्रमाः शाब्दिका:।  
पक्त्वाऽन्नं महता श्रमेण विविधापूपाग्र्यसूपान्वितं  
मन्दाग्नीननुरुन्धते मितबलानाघ्रातुमप्यक्षमान्॥

(This is what कृशानु thinks. विश्वावसु thereafter presents the other  
side!)

Arvind Kolhatkar, Toronto, January 25, 2012.  

