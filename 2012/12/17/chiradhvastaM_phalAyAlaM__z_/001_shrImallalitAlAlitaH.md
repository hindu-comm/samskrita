+++
title = "001 श्रीमल्ललितालालितः"

+++
[[श्रीमल्ललितालालितः	2012-12-18, 02:26:26 [Source](https://groups.google.com/g/samskrita/c/z_bZOIXwAsk)]]



  

  

**श्रीमल्ललितालालितः  
**[www.lalitaalaalitah.com](http://www.lalitaalaalitah.com)

  
  
  

2012/12/17 NARAYANAN E R \<[drerna...@gmail.com]()\>

  

> विद्वद्भ्यो नमः।  
> न्यायसिद्धान्तमुक्तावल्यां गुणप्रकरणे ग्रन्थवाक्यानि यथा-  
> यागादिव्यापारतया हि धर्मः कल्प्यते, अन्यथा यागादीनां चिरविनष्टतया > निर्व्यापारतया च कालान्तरभाविस्वर्गजनकत्वं न स्यात्। > तदुक्तमाचार्यैः-  
> चिरध्वस्तं फलायालं न कर्मातिशयं विना। सम्भोगो निर्विशेषाणां न भूतैः > संस्कृतैरपि।। (कुसुमाञ्जलिः।।९।।) इति।   
> ननु यागध्वंस एव व्यापारः स्यात्, न च प्रतियोगिध्वंसकयोरेकत्राजनकत्वं, > सर्वत्र तथात्वे मानाभावात्, न च त्वन्मते फलानन्त्यम्, मन्मते > चरमफलस्यापूर्वनाशकत्वान्न तथात्वमिति वाच्यम्, कालविशेषस्य > सहकारित्वादिति।  
> अत्रैतावान्तः संशयाः-  
> १. गङ्गास्नानादिना यागादिना च कर्मणा सत्यपि धर्मे कुतः स्वर्गस्य > कालान्तरभावित्वम्,

  
एतद्देहफलकप्रारब्धप्रतिबद्धत्वात् । एतदेव सूचितं कालविशेषस्य सहकारित्वात् इत्यत्र ।  
  

> स्वर्गादिफलप्राप्तेः पूर्वं कथं कर्मातिशयत्वं भाव्यम्?  

  
अस्पष्टो जिज्ञासाविषयः ।  
  

> २. "न च प्रतियोगिध्वंसकयोरेकत्राजनकत्वं, सर्वत्र तथात्वे मानाभावात्" > इत्यस्माद् वाक्यात् किं ध्येयम्?  

  
पूर्व्ववादिना अपूर्व्वापरपर्य्यायस्य धर्म्मस्य यागव्यापारतां परित्यज्य कॢप्तस्य ध्वंसस्य तथात्वमभ्युपगतम् ।  
तत्र शङ्कते सिद्धान्ती -  
प्रतियोगिनो - यागस्य ध्वंसस्य - यागव्यापारतया कल्पितस्य ध्वंसस्य च कथमेकत्र - एकस्मिन्फले जनकत्वम् । यागो हि सव्यापारो जनकः । - इति ।  
परिहरति पूर्व्ववादी -  
सर्व्वत्र तथात्वे मानाभावात् । प्रतियोगिध्वंसयोरेकफलाजनकत्वनियमे मानाभाव इत्यर्थः ।  
  

> ३. "कालविशेषस्य सहकारित्वात्" इति हेतुप्रदर्शनं मीमांसकानामप्यविरुद्धं > वा? "न च त्वन्मते फलानन्त्यम्" इति किं विवक्षितम्?  

  
त्वन्मते फलानन्त्यम्, मन्मते चरमफलस्यापूर्वनाशकत्वान्न तथात्वमिति सिद्धान्तिनो वाक्यम् ।  
कालविशेषस्य सहकारित्वादिति पूर्व्ववादिन उक्तिः ।  
त्वन्मते - यागध्वंसस्य व्यापारताभ्युपगन्तृमते ।  
फलानन्त्यम् । व्यापारानन्त्यात् इतिशेषः । तथा हि व्यापारत्वेनाभिप्रेतस्य यागध्वंसस्य नित्यत्वात् फलनामानन्त्यं स्यात् ।  
मन्मते - अपूर्व्वस्य व्यापारतास्वीकारे ।  
चरमफलस्य - स्वर्ग्गादेः यागव्यापारभूतापूर्व्वनाशकत्वात् न तथात्वं - फलानन्त्यम् । यागस्य पूर्व्वमेव नष्टत्वाच्च ।  
  

> ४. अदृष्टस्य (धर्माधर्मयोः) संस्कारस्य च गुणयोर्मिथ कियान् भेदः?  

  
स्मृतिहेतुः संस्कारः ।  
यागजन्यः स्वर्गादिजनको धर्म्मः ।  
  

> ५. यागव्यापारस्य धर्मं प्रति हेतुत्वम्, धर्मस्य च तत् स्वर्गं प्रतीति > क्रमो मीमांसकानामप्यविरुद्धं वा?  

  
कथं न स्यात् । न हि यागानन्तरमेव स्वर्गाप्तिः ।  

