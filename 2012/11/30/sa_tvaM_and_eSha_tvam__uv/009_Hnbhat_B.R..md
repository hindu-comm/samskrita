+++
title = "009 Hnbhat B.R."

+++
[[Hnbhat B.R.	2012-12-02, 16:09:17 [Source](https://groups.google.com/g/samskrita/c/uvLESMLjiXU)]]



  

यत् किंचिज् ज्ञातमुच्यते, दोषज्ञत्वात् इति क्षन्तव्यम्।

  

अत्र यत् किंचिज् ज्ञातं *वच्मि* इति पठनीयमित्यभ्यर्थये।

  

  

आदिपुरुषः - "पुरुषः स परः पार्थ" इत्युक्तलक्षणः। तस्य सर्वान्तर्यामित्वात् अभेदेन नमुचिसूदने तुराषाहि प्रवृत्तिरिति सुवचम्। तस्यापि हरिपदवाच्यत्वात्।

  

  

अत्र उत्तरत्र च

 तुरासाहि

इत्येव साधु रूपम्।

  

\`यमानिलेन्द्रचन्द्रार्कविष्णुसिंहांसुवाजिषु।

शुकाहिकपिभेकेषु हरिर्ना कपिले त्रिषु' इत्यमरः। (३.३.१७४-५)

\`हरिश्चन्द्रार्कवाताश्वशुकभेकयमाहिषु।

कपौ सिंहे हरेऽजेंऽशौ शक्रे लोकान्तरे पुमान्।

वाच्यवत् पिङ्गहरितोः' इति मेदिनी च।(रान्तवर्गः १००, पृ. १३०)  

  

इति नानार्थहरिशब्दस्य नमुचिपदसाहचर्यात् नमुचिसूदनहरिपरत्वेन तुराषाहि नियमने, श्रीवत्साङ्कितवक्षसो हरेः प्रतीतिः शब्दशक्तिमूलकध्वनेः इति तस्य शक्तिवैभवं प्रतीयते।

  

*इन्द्रस्तुराषाण्* मित्रो वृत्रं यो जघान यतीर् न \|; (2,5।3c)

बिभेद वलं भृगुर्न ससहे शत्रून् मदे सोमस्य \|\|3\|\|. (2,5।4a)  

  

जम्भभेदी हरिहयः स्वाराण् नमुचिसूदनः ॥४६॥

संक्रन्दनो दुश्चयवनस् तुराषाण् मेघवाहनः ।

आखण्डलः \|  

  

इत्यमरः॥

  

सहेः साडः सः (८.३.५६) इति साड्रूपस्यैव षत्वविधानात्, तुराषाडिति भवति, तुरासाहौ, तुरासाहः, तुरासाहीत्येवाजादौ।

  

तुराषाड्भ्याम्, तुरासाड्भिः इत्यादयश्च साधव एव।

  

============



शेषषठ्ठ्या समासस्तु अगतिकगत्या स्यादेवेति शम्।

  

संशयं कर्तितरि इति साधु रूपम्। संशयस्य कर्तितरि इति च।

  

  

क्षन्तव्यो मेऽपराधः ..... ..... ....





