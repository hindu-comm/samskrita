+++
title = "005 Sunder Hattangadi"

+++
[[Sunder Hattangadi	2012-08-14, 08:38:52 [Source](https://groups.google.com/g/samskrita/c/B-95vIzdHqA)]]



A more comprehensive and authentic version is:



<http://stotrasamhita.net/wiki/Saraswati_Stotram_(Agastya)>



sarasvatīstōtram agastyamuni prōktam  

``yā kundēndutuṣārahāradhavalā yā śubhravastrāvṛtā  
yā vīṇāvaradaṇḍamaṇḍitakarā yā śvētapadmāsanā\|  
yā brahmācyutaśaṅkaraprabhṛtibhirdēvaiḥ sadā pūjitā  
sā māṃ pātu sarasvatī bhagavatī niḥśēṣajāḍyāpahā\|\|1\|\|  
dōrbhiryuktā caturbhiṃ sphaṭikamaṇinibhairakṣamālāndadhānā  
hastēnaikēna padmaṃ sitamapi ca śukaṃ pustakaṃ cāparēṇa\|  
bhāsā kundēnduśaṅkhasphaṭikamaṇinibhā bhāsamānā'samānā  
sā mē vāgdēvatēyaṃ nivasatu vadanē sarvadā suprasannā\|\|2\|\|  
surāsurasēvitapādapaṅkajā  
karē virājatkamanīyapustakā\|  
viriñcipatnī kamalāsanasthitā  
sarasvatī nṛtyatu vāci mē sadā\|\|3\|\|  
sarasvatī sarasijakēsaraprabhā  
tapasvinī sitakamalāsanapriyā\|  
ghanastanī kamalavilōlalōcanā  
manasvinī bhavatu varaprasādinī\|\|4\|\|  
sarasvati namastubhyaṃ varadē kāmarūpiṇi\|  
vidyārambhaṃ kariṣyāmi siddhirbhavatu mē sadā\|\|5\|\|  
sarasvati namastubhyaṃ sarvadēvi namō namaḥ\|  
śāntarūpē śaśidharē sarvayōgē namō namaḥ\|\|6\|\|  
nityānandē nirādhārē niṣkalāyai namō namaḥ\|  
vidyādharē viśālākṣi śuddhajñānē namō namaḥ\|\|7\|\|  
śuddhasphaṭikarūpāyai sūkṣmarūpē namō namaḥ\|  
śabdabrahmi caturhastē sarvasiddhyai namō namaḥ\|\|8\|\|  
muktālaṅkṛta-sarvāṅgyai mūlādhārē namō namaḥ\|  
mūlamantrasvarūpāyai mūlaśaktyai namō namaḥ\|\|9\|\|  
manō maṇimahāyōgē vāgīśvari namō namaḥ\|  
vāgbhyai varadahastāyai varadāyai namō namaḥ\|\|10\|\|  
vēdāyai vēdarūpāyai vēdāntāyai namō namaḥ\|  
guṇadōṣavivarjinyai guṇadīptyai namō namaḥ\|\|11\|\|  
sarvajñānē sadānandē sarvarūpē namō namaḥ\|  
sampannāyai kumāryai ca sarvajñē tē namō namaḥ\|\|12\|\|  
yōgānārya umādēvyai yōgānandē namō namaḥ\|  
divyajñāna trinētrāyai divyamūrtyai namō namaḥ\|\|13\|\|  
ardhacandrajaṭādhāri candrabimbē namō namaḥ\|  
candrādityajaṭādhāri candrabimbē namō namaḥ\|\|14\|\|  
aṇurūpē mahārūpē viśvarūpē namō namaḥ\|  
aṇimādyaṣṭasiddhāyai ānandāyai namō namaḥ\|\|15\|\|  
jñāna-vijñāna-rūpāyai jñānamūrtē namō namaḥ\|  
nānāśāstra-svarūpāyai nānārūpē namō namaḥ\|\|16\|\|  
padmadā padmavaṃśā ca padmarūpē namō namaḥ\|  
paramēṣṭhyai parāmūrtyai namastē pāpanāśini\|\|17\|\|  
mahādēvyai mahākālyai mahālakṣmyai namō namaḥ\|  
brahmaviṣṇuśivāyai ca brahmanāryai namō namaḥ\|\|18\|\|  
kamalākarapuṣpā ca kāmarūpē namō namaḥ\|  
kapāli karmadīptāyai karmadāyai namō namaḥ\|\|19\|\|  
sāyaṃ prātaḥ paṭhēnnityaṃ ṣaṇmāsāt siddhirucyatē\|  
cōravyāghrabhayaṃ nāsti paṭhatāṃ śṟṇvatāmapi\|\|20\|\|  
itthaṃ sarasvatīstōtram agastyamunivācakam\|  
sarvasiddhikaraṃ nṝṇāṃ sarvapāpapraṇāśanam\|\|21\|\|

  
\|\|iti śrī agastyamuni-prōktaṃ sarasvatīstōtraṃ sampūrṇam\|\|



