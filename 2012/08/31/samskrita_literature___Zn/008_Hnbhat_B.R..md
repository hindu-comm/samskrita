+++
title = "008 Hnbhat B.R."

+++
[[Hnbhat B.R.	2012-08-31, 06:53:53 [Source](https://groups.google.com/g/samskrita/c/ZnMgnaRRxZE)]]



  
  

2012/8/31 Ramakrishnan D \<[r.va...@gmail.com]()\>



  

देशीभाषाणां कदा उदयः? संस्कृतस्य ह्रासादनन्तरं वा पूर्वं वा इति प्रश्नं भवान् समादधातु। "संस्कृतं नाम दैवी वाग्" इत्येव प्रसिद्धा, "यदि वाचं व्याहरिष्यामि मानुषीमिव संस्कृताम्" इति हनूमतैव नववैयाकरणस्य संस्कृता भाषा, कदा मानुषेषु नष्टा? विदेशीयानां प्रभावेन वा, ततः पूर्वं वा, येन देशीयभाषाणामपेक्षा आसीत्? अन्यथा अकस्मात् देशीयभाषाणामुदयविकासौ आपद्येत।

ग्रन्थरचना तु संस्कृतभाषायामपि इदानीमपि विरच्यन्ते, यथा संस्कृतेतरभाषासु देशीयभाषासु विरच्यन्ते। वाचकास्तु वस्तुतः कति भवन्तीति प्रष्टव्योंशः प्रथमम्। तत्र कारणं के इति च।

  

या प्रयुक्तानां शब्दानामिदमनुशासनमिति पाणिनिना अनुशिष्टा भाषा, कदा लुप्ता आसीदित्येव प्रश्नश्चेत् तत्रैतिहासिकाः प्रमाणम्। यदि देशीयभाषात्वेन संस्कृतभाषात्वेन भाष्यमाणत्वलक्षणं भाषात्वम्, न पुनः भाषणयोग्यत्वमेव स्वरूपयोग्यतामात्रं भाषालक्षणम्, अर्थात् स्वरूपलक्षणम्, कुत्र कदा प्रभृति संस्कृतं भाष्यमाणा आसीदिति चिन्तनीयम्।

  

यदि आंगलभाषा ज्ञायते, भाषान्तरं वा भवता, न केवलं संस्कृतम्, तदा, अस्मिन् सन्दभे द्रष्टुं शक्यते अयं विचारः पूर्वमेव चर्चितः योग्यतालक्षणस्य भाषत्वस्य -

  

<https://groups.google.com/d/topic/samskrita/7OjVqOo74Uk/discussion>

  

यदि स्वरूपलक्षणभाषात्वमेव संस्कृतस्य भाषात्वम् --

  

<https://groups.google.com/d/topic/samskrita/j7kIhdQWyc0/discussion>

  

अत्र संस्कृतभाषायाः संस्कृतनामकरणमेव विचारितम् -

  

<https://groups.google.com/d/topic/samskrita/0QvRNik3Y40/discussion>

  

यदि भवता नूतनाः केचनाशयाः उपस्थापयितुमिष्टाः सुस्वागतं भवतां विचाराणाम्। अन्यथा गतार्थ एव, यतश्च सर्वस्यापि विनाशस्य वैदेशिकाक्रमणमेव कारणत्वेनोद्घोषणं न किंचित् नूतनम्। किं पुनः संस्कृतस्य ह्रासस्य विषये? यवनजातकसिद्धान्त एव प्रमाणम्, वैदेशिकाक्रमणस्य संस्कृतस्योपरि प्रभावे, येन यवनसिद्धान्तानां स्वीकारणं वा यवनाश्रयेण सिद्धान्र्तानां रचना वा इत्यत्र विवदन्ते विद्वांसः।

  

<http://www.astrojyoti.com/yavanajatakamainpage.htm>

  

  

  

पाणिनिरेव तत्काले, यवनानां लिपिवाचकशब्देन तल्लिप्या चा परिचित आसीत् - येनयवनानी-शब्दस्तेन व्युत्पादितः

यवनलिपिवाचकत्वेन संस्कृते।

  

<http://sanskritdocuments.org/learning_tools/sarvanisutrani/4.1.49.htm>

  

<http://shiva.iiit.ac.in/SabdaSaarasvataSarvasvam/index.php/%E0%A4%AF%E0%A4%B5%E0%A4%A8%E0%A4%BE%E0%A4%A8%E0%A5%80>

  

यवनानी-शब्दस्य संस्कृतभाषात्वेन स्वीकरणं ह्रासस्य कारणं वा विकासस्य कारणं वा इति विचार्यताम्।

  

सादरं प्रणम्य

  

भवदीयः

  

--  
*Dr. Hari Narayana Bhat B.R. M.A., Ph.D.,  
***Research Scholar,  
**

Ecole française d'Extrême-OrientCentre de Pondichéry

16 & 19, Rue Dumas

Pondichéry - 605 001

  

  

