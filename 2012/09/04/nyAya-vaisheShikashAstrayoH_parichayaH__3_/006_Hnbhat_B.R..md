+++
title = "006 Hnbhat B.R."

+++
[[Hnbhat B.R.	2012-09-05, 11:33:29 [Source](https://groups.google.com/g/samskrita/c/3_6XuR-hlek)]]



  
  

2012/9/5 विश्वासो वासुकेयः / Vishvas Vasuki \<[vish...@samskritabharatiusa.org]()\>

  

>   
>   
> > 
> > 2012/9/4 Hnbhat B.R. \<[hnbh...@gmail.com]()\>  
> > > संस्कृते तु - वैशेषिकं शास्त्रम्, श्रेयसो हीनमिति वा? >
> 

  



> नैव तथा - वैशेषिकम् शास्त्रम् सर्वोत्तमम् इति विवक्षितम् । > निःश्रेयसेति "यस्मत् नास्ति श्रेयसम् अन्यम्" = > [सर्वोत्तमम्](http://www.sanskrit-lexicon.uni-koeln.de/monier/indexcaller.php?key=niHshreyasa&filter=SktDevaUnicode&translit=ITRANS) > इति विवक्षितम् । आधुनिकविज्ञानगणीतसदृशः मनोभावः तस्मिन् दृश्यते इति > कारणात् ।  
>   

  

श्रेयसमिति अकारान्तः शब्दः कुतो लब्धः? संस्कृते सकारान्तत्वात् तस्य। यस्मात् श्रेय़ो‍न्यत् इति निःश्रेयसमिति संस्कृतम्। निश्चितं श्रेयो निःश्रेयसम् इति तु पाणिनिना अनुशिष्टम् -

  

  

अचतुर-विचतुर-सुचतुर-स्त्रीपुंस-धेन्वनडुह-र्क्षाम-वाङ्मनस-अक्षिभ्रुव-दारगव-ऊर्वष्ठीव-पदष्ठीव-नक्तंदिव-रात्रिंदिव-अहर्दिव-सरजस-निःश्रेयस-पुरुषायुष-द्व्यायुष-त्र्यायुष-र्ग्यजुष-जातोक्ष-महोक्ष-वृद्धोक्ष-उपशुन-गोष्ठश्वाः । । ५,४.७७ ।।

  

इति समासान्ते।ततः तत्पुरुषः निश्चितं श्रेयो निःश्रेयसम्। न बहुव्रीहिः, बहुव्रीहौ तु -निःश्रेयस्कः पुरुषः इत्यत्र न भवति।

  

  

> प्रश्नः उदेति - गरीयस-श्रेयस-वरीयसादिषु प्रत्ययः 'ईयसुन्' इति मम > स्मृतिः - किमिदम् समीचीनम्?

  

संस्कृतमेव लिखति वा भवान्?

  

संस्कृते श्रेयस् - शब्दः सकारान्तः, नपुंसकलिङ्गश्च। गरीयस-श्रेयस-वरीयस- इति अकारान्ताः शब्दाः कुतो लब्धाः ईयसुन् प्रत्यये? सर्वे सकारान्ता एव ईयसुन्प्रत्ययान्ताः। श्रेयः - अत्यन्तं प्रशस्तमितियर्थः। मङ्गलमिति निःश्रेयस-शब्दार्थः, मोक्षः इति च। न केवलं प्रकृति-प्रत्यय-ज्ञानेन प्रयोगसिद्धिः, प्रयोगः साहित्याभ्यासादेव सिद्ध्यति, न केवलं व्याकरण-कोश-मात्रेण।

  



> पुंलिङ्गे प्रथमायाम् विभक्त्याम् तस्य किम् रूपम्? >
> 
> > 
> >   
>   
> > 
> > 

  

श्रेयान् *स्वधर्मो* विगुणः परधर्मात् स्वनुष्टितात्

स्वधर्मे निधनं श्रेयः परधर्मो भयावहः.॥

  

आद्ये विशेषणं श्रेयः शब्दः, पुंलिङे, द्वितीये, विशेष्यमेव नाम - श्रेयः - मङ्गलमित्यर्थे।

  

एवं प्रयोगपरिज्ञानादेव शब्दसंपत्तिः वर्धते।

  



