+++
title = "004 Hnbhat B.R."

+++
[[Hnbhat B.R.	2012-09-11, 10:32:21 [Source](https://groups.google.com/g/samskrita/c/x4PN6uEeSdg)]]



>   
> परीक्षायां साधारणतः शब्दपरिमितः दत्तः अस्ति। तत्र शब्दगनना कथं करणीयं > इति मम मूलप्रश्नः। ततः दिग्भ्रान्तः एव शब्दपदयोः भेदं पृष्टवान।  
>   

  

भवतां प्रश्नस्याशय एव न ज्ञातः। तत्र शब्दगणना वा पदगणना वा परीक्षालेखने यथा आदिष्टं तथैव कर्तव्यम्। तत्र व्याकरणं किमपि नोद्दिशति।

प्रश्नपत्रे दोषान्वेषणं वा प्रत्युत्तरलेखने पदगणनायां वा सन्देहश्चेत् परीक्षका एव प्रष्टव्या। तत्र भेदो नास्ति व्याकरणदृष्ट्या - शब्दशब्दोऽपि शब्दो भवति इति समस्तपदे कतिशब्दाः इति प्रश्ने गणकयन्त्रं स्थापयित्वा उत्तरं लिख्यतां परीक्षायाम्, यवता परिमितपदसंख्या पूर्णा भवति लेखने। अथवा यावता आशयस्य स्फुटता भवति, तावता उत्तरे वाक्यरचना क्रियताम्।

तत्र व्याकरणं किमपि न करोति।

  

यथा उपरि लिखिते रक्ताक्षरैः दर्शितं तथा लेखने पदैर्वा शब्दैर्वा गणनायाम्, आशयस्य अभिव्यक्तिरेव न भवति। परीक्षकाः भवल्लिखितं दृष्ट्वैव मूल्याङ्कनं कुर्वन्ति, न पुनः गणकयन्त्रं स्थापयित्वा, शब्दगणनां कृत्वा वा पदगणनां कृत्वा वा। तथा दिग्भ्रान्तिश्चेत् व्याकरणेन किमपि कार्यम्। व्याकरणेन प्रयोगाणां साधुत्वं प्रथमं सम्पादनीयम्, अनन्तरमेव परीक्षकाणां परीक्षा कर्तव्या।





