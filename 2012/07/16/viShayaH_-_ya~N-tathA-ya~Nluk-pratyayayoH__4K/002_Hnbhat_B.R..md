+++
title = "002 Hnbhat B.R."

+++
[[Hnbhat B.R.	2012-07-16, 08:39:01 [Source](https://groups.google.com/g/samskrita/c/4K0tE5gIHd0)]]



> अथ किम्यङ्-प्रत्ययः एव कर्मणिप्रयोगात्मकः ?  
> > -   यद्येवं "पेपीयते = पुनः पुनः पिबति" इति न साधु, "पेपीयते = पुनः >     पुनः पीयते" इत्येव साधु ? > -   तथैव चेकीयते = पुनः पुनः क्रियते ?  

  

[  
http://sanskritdocuments.org/learning_tools/sarvanisutrani/3.1.22.htm](http://sanskritdocuments.org/learning_tools/sarvanisutrani/3.1.22.htm)  
  

अत्र क्रियासमभिहारः = पौनःपुन्येन प्रवृत्तिः इति व्याख्यानम्।

  

यङ् प्रत्ययः, हलादेरेकाचो धातोरेव भवति, न पुनः अजादेर्धातोः। क्रियासमभिहरः - कर्त्रा एव।

  

केवलाद् धातोः, "सार्वधातुके यक्" इति भावकर्मणोः यक्-प्रत्ययः भवति, कर्तरि, शप्, श्लु, इत्यादिविकिरणानां विधानात् कर्त्रर्थे एषां प्रयोगः। कर्मण्येव यक्=प्रत्ययस्य प्रयोगः।

  

सकर्मकाणां कर्तरि, कर्मणि च प्रयोगः, अकर्मकाणां धातूनां कर्तरि, भावे च प्रयोगः इति प्रयोगभेदः, प्रत्ययभेदात्। सर्वेषां धातूनां यथासंभवं कर्मणि वा भावे वा प्रयोगे यक्प्रत्यय एव।

  

यङन्तस्य प्रयोगस्तु कर्तर्येव। यथा, दिवादिभ्यः श्यन्-प्रत्यये,

अग्निः दीप्यते इत्यादयः आत्मनेपदे, भावे प्रयोगे वा तुल्यमेव रूपं भजन्ते, तथा,

दीपयति - दीप्यते इति ण्यन्ताच्च कर्मणि तुल्यमेव रूपम्, तथैव

यङन्ते - देदीप्यते, इति

यङ्लुकि, देदेप्ति इत्यस्य देदीप्यते इति कर्मणि,

तथैव, यङ्लुगन्तात्

  

पा पाने इति धातोर्यङने - पेपीयते,

यङ्लुकि - पेपेति, कर्तरि,

तस्यैव कर्मणि, शानच्-प्रत्यये पेपीयमानमिति रूपम्। यङ्ङन्तात् कर्मणि तु पेपीय्यमानमिति भवति। इति विशेषः।

  



> इदमपि ज्ञातुमिच्छामि कथं वा केन अर्थेन वा भवति यङ्लुक्-प्रत्ययस्य > प्रयोगः।

  

अर्थे भेद एव नास्ति, केवलं छन्दसि

  

यङो ऽचि च २।४।७४। अजादौ अनजादौ च प्रत्यये बहुलं लुग् भवति, छन्दसि, क्वचित् भाषायां च बहुलग्रहणात् इति।

रूपभेदस्तु भवत्येव। "गुणो यङ्लुकोः" इति गुणः - पेपेत्ति, बोभोत्ति इत्यादौ।

  



> तस्य आङ्ग्लभाषायां परिभाषिकः कः ?  

  

अस्योत्तरं भवतैवोक्तम्, Frequentive इति अर्थानुसारेण क्रियासमभिहारमेव वक्ति, किं परिभाषान्तरान्वेषणेन? 

  

2012/7/16 अभ्यंकरकुलोत्पन्नः श्रीपादः \<[sanskr...@gmail.com]()\>  



>   
> > --  
> निराशीर्निर्ममो भूत्वा युध्यस्व विगतज्वरः।। (भ.गी.)  
> to subscribe go to the link below and put a request  
> <https://groups.google.com/group/bvparishat/subscribe>  
> To unsubscribe from this group, send email to  
> [bvparishat+...@googlegroups.com]()  



