+++
title = "000 अभ्यंकरकुलोत्पन्नः श्रीपादः"

+++
[[अभ्यंकरकुलोत्पन्नः श्रीपादः	2012-07-16, 07:51:24 [Source](https://groups.google.com/g/samskrita/c/4K0tE5gIHd0)]]



नमो नमः श्रीमन् भट-महोदय !  
  
बृहद्धातुवल्यां प्रत्ययान्त-धातुषु कृ-धातुतः यङ्-प्रत्ययेन "चेकीयते"-इति रूपं तथा यङ्लुक्-प्रत्ययेन चर्करीति..., चरीकरीति.... एतावतानि रूपाणि उल्लेखितानि सन्ति।  
यङ्-प्रत्ययविषये मया "<https://www.google.co.in/search?q=>पेपीयते+&ie="अत्रतः प्राप्तम् -  

"---यत् प्रत्यय लगने से धातु को द्वित्व हो जाता है और धातु के रूप में कुछ परिवर्तन हो जाता है, यथा "पुन: पुन: पिबति *पेपीयते* "

आङ्ग्लभाषायां इदम् frequentative-इति कथ्यते खलु ?  

गीतास्तुतिश्लोकेष्वपि "---पाराशर्यवचःसरोजममलं गीतार्थगन्धोत्कटं । नानाख्यानककेसरं हरिकथासद्वासनावासितम् । लोके सज्जनषट्पदैरहरहः *पेपीयमानं मुदा* । भूयाद्भारतपंकजं कलिमलप्रध्वंसि नः श्रेयसे ॥--" एतस्मिन् श्लोके "*पेपीयमानं"-इति शब्दस्य प्रयोगः।* दृश्यते पेपीयमानं-इति कर्मणिप्रयोगान्वितं रूपम्।  

अथ किम् यङ्-प्रत्ययः एव कर्मणिप्रयोगात्मकः ?  

-   यद्येवं "पेपीयते = पुनः पुनः पिबति" इति न साधु, "पेपीयते = पुनः पुनः
    पीयते" इत्येव साधु ? -   तथैव चेकीयते = पुनः पुनः क्रियते ?  

इदमपि ज्ञातुमिच्छामि कथं वा केन अर्थेन वा भवति यङ्लुक्-प्रत्ययस्य प्रयोगः। तस्य आङ्ग्लभाषायां परिभाषिकः कः ?  
अनुग्रहाभिलाषी,  
श्रीपादः ।  

> 
> > 
> > 
> > > 
> > > > 
> > > >   
> >   
> > 
> > > > 
> > > > 
> > 
> > 
> > 

  

