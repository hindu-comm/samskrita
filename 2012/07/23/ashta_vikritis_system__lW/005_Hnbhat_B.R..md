+++
title = "005 Hnbhat B.R."

+++
[[Hnbhat B.R.	2012-07-24, 06:20:15 [Source](https://groups.google.com/g/samskrita/c/lWyTQAWRFeE)]]



  
  

2012/7/24 अभ्यंकरकुलोत्पन्नः श्रीपादः \<[sanskr...@gmail.com]()\>

  

> नमाः सर्वेभ्यः !  
> प्रदत्तान् संदर्भान् अवलोक्य मनसि आगच्छति "अष्टावक्रः आसीत् कदाचित् > निष्णातः अष्टाश्वपि विकृतिषु ?"

  

सत्यम्, न कदाचित्, स सर्वदा एव वेदवेदार्थतत्त्वज्ञ एवासीत्, न क् केवलम्,अष्टाश्वपि विकृतिषु।

  

अष्टावक्रः केन चासौ बभूव? इति युधिष्ठिरेण कृतस्य प्रश्नस्य तत्रैव महाभारतप्रसङ्गे उत्तरं लोमशमहर्षिणैव दत्तम्।

  

लोमश उवाच । (१.१) 

  

यः कथ्यते मन्त्रविद् अग्र्यबुद्धिर् औद्दालकिः श्वेतकेतुः पृथिव्याम् । (१.२)

तस्याश्रमं पश्य नरेन्द्र पुण्यं सदाफलैरुपपन्नं महीजैः ॥ (१.३)

साक्षाद् अत्र श्वेतकेतुर्ददर्श सरस्वतीं मानुषदेहरूपाम् । (२.१) 

वेत्स्यामि वाणीम् इति सम्प्रवृत्तां सरस्वतीं श्वेतकेतुर्बभाषे ॥ (२.२)

तस्मिन् काले ब्रह्मविदां वरिष्ठावास्तां तदा मातुलभागिनेयौ । (३.१)

अष्टावक्रश्चैव कहोडसूनुर् औद्दालकिः श्वेतकेतुश् च राजन् ॥ (३.२)

विदेहराजस्य महीपतेस्तौ विप्रावुभौ मातुलभागिनेयौ । (४.१)

प्रविश्य यज्ञायतनं विवादे बन्दिं निजग्राहतुरप्रमेयम् ॥ (४.२)

  

युधिष्ठिर उवाच । (५.१)

  

कथंप्रभावः स बभूव विप्रस्तथायुक्तं यो निजग्राह बन्दिम् । (५.२)

अष्टावक्रः केन चासौ बभूव तत् सर्वं मे लोमश शंस तत्त्वम् ॥ (५.३)

  

लोमश उवाच । (६.१) 

  

उद्दालकस्य नियतः शिष्य एको नाम्ना कहोडेति बभूव राजन् । (६.२)

शुश्रूषुर् आचार्यवशानुवर्ती दीर्घं कालं सो ऽध्ययनं चकार ॥ (६.३) Fण्

तं वै विप्राः पर्यभवंश् च शिष्यास् तं च ज्ञात्वा विप्रकारं गुरुः सः । (७.१)

तस्मै प्रादात् सद्य एव श्रुतं च भार्यां च वै दुहितरं स्वां सुजाताम् ॥ (७.२)

तस्या गर्भः समभवद् अग्निकल्पः सो ऽधीयानं पितरम् अथाभ्युवाच । (८.१)

सर्वां रात्रिम् अध्ययनं करोषि नेदं पितः सम्यग् इवोपवर्तते ॥ (८.२)

उपालब्धः शिष्यमध्ये महर्षिः स तं कोपाद् उदरस्थं शशाप । (९.१)

यस्मात् कुक्षौ वर्तमानो ब्रवीषि तस्माद् वक्रो भवितास्यष्टकृत्वः ॥ (९.२)

स वै तथा वक्र एवाभ्यजायद् अष्टावक्रः प्रथितो वै महर्षिः । (१०.१)

तस्यासीद् वै मातुलः श्वेतकेतुः स तेन तुल्यो वयसा बभूव ॥ (१०.२)

  



> --



