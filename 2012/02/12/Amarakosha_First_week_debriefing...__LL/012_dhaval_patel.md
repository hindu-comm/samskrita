+++
title = "012 dhaval patel"

+++
[[dhaval patel	2012-02-15, 10:55:52 [Source](https://groups.google.com/g/samskrita/c/LLSblIt9NHQ)]]



I would like to share the various interesting findings in various commentaries which might be of interest.

  

Verse 6:

नाकः -न कं सुखं अकं दुःखं तत्‌ न विद्यते यस्मिन्‌ ।

  

Verse 7:

शोभनममावास्यादि पर्व अङ्गुल्यादि वा येषां ते सुपर्वाणः ।

प्रशस्तानि मनांसि येषामिति सुमनसः ।

द्यौरोकः स्थानं येषां ते दिवौकसः ।

  

Verse 8:

ऋशब्देन अदितिरुच्यते । तत्रभूतत्वाद्‌ ऋभवः ।

अमृतं पीयूषमन्धः अन्नं येषां ते अमृतान्धसः ।

  

Verse 9 :

बर्हिर्मुखाः - बर्हिरग्निः मुखं येषाम्‌ ।

गीरेव बाणो येषामिति गीर्बाणाः । शापद्वारा छेदनादिसम्भवात्‌ ।

प्रशस्तं वृन्दं रूपमेषामिति वृन्दारकाः ।

  

Verse 10:

'आदित्या द्वादश प्रोक्ता विश्वेदेवा दश स्मृताः ।

वसवश्चाष्ट संख्याताः षट्त्रिंशत्तुषिता मताः ॥

आभास्वराश्चतुःषष्टिर्वाताः पंचाशदूनकाः ।

महाराजिकनामानो द्वे शते विंशतिस्तथा ॥

साध्या द्वादश विख्याता रुद्रा एकादश स्मृताः ।'

आदित्या १२, विश्वेदेवा १०, वसवो ८, तुषिताः ३६, आभास्वराः ६४, अनिला ४९, महाराजिकाः २२०, साध्या १२, रुद्रा ११ एता गणदेवताः । अत्र तुषिताद्या गणा बौद्धपातंजलादौ दृष्टव्याः ।

  

  

समन्ताद्भासनशीला आभास्वराः ।

बहुदेवकत्वान्महती राजिः पङ्क्तिरेषामिति महाराजिकाः ।

साध्यं सिद्धिरेषामस्तीति साध्याः ।

रोदयन्तीति रुद्राः ।

  

verse 11:

किन्नरा अश्वादिमुखा नराकृतयः ।

निधिं रक्षन्ति ये रक्षास्ते स्युर्गुह्यकसंज्ञकाः ।

  

मन्त्रविद्यादिकं धरतीति विद्याधरः ।

पिशितमश्नातीति पिशाचः ।

प्रायेण गुह्यं कुत्सितं कायतीति गुह्यकः ।

  

Verse 12:

अविद्यमाना सुरा येषां ते असुराः ।

पूर्वे च ते देवाश्च पूर्वदेवाः । 'दिक्सङ्ख्ये संज्ञायाम्‌'(२.१.५०) इति समासः ।

  

Verse 13,14:

यथा पुनरावृत्तिर्न भवति तथा तेन प्रकारेण गत इति तथागतः ।

क्लेशादिमारान्‌ जयतीति मारजित्‌ ।

जयतीति जिनः ।

दशबलः - "बुद्धिः क्षान्तिस्तथा वीर्यं ध्यानज्ञाने तथा कृपा । शीलोपेक्षे बलं दानं दशैतानि बलानि तु ॥"

  

Verse 15:

सूर्यवंशजत्वादर्कबन्धुः ।

  

Verse 16, 17:

परमे स्थाने तिष्ठतीति परमेष्ठी ।

तच्च मनुः "तदण्डमभवद्धैमं सहस्रांशुसमप्रभम्‌"""""'' इति । तस्य गर्भो भ्रूण इति हिरण्यगर्भः ।

कामक्रोधादिभ्यो द्रुह्यतीति द्रुहिणः ।

विरेचयतीति विरिञ्चिः ।

  

  

  

Verse 18,19,20:

वेवेष्टीति विष्णुः ।

तथा च त्रिकाण्डे 'विष्टरोऽस्त्री द्रुम' इति । तरुणा चाश्वत्थतरुरेव वाच्यः । तथा च भारते - 'अश्वत्थश्चास्मि वृक्षाणाम्‌' इति । तत्र श्रुत इति विष्टरश्रवाः ।

यदोर्ज्यायान्‌ पुत्रो मधुः तद्वंशजत्वाद्‌ माधवः ।

मा लक्ष्मीः तस्याः धव इति वा व्युत्पत्तिः ।

हृषीकेशः - हृषीकाणामिन्द्रियाणामीशः ।

विषूची समन्ततोगामिनी सेनास्येति विष्वक्सेनः ।

  

  

Dr. Dhaval Patel

[www.sanskritworld.in](http://www.sanskritworld.in)

