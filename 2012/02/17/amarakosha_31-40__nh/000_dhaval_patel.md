+++
title = "000 dhaval patel"

+++
[[dhaval patel	2012-02-17, 14:54:35 [Source](https://groups.google.com/g/samskrita/c/nhxMh9UySZ8)]]



Verse 31:

खण्डपरशुः -

> 
> > गजासुरवधे खण्डाः परशवोऽस्येति । "खण्डपरशुः परशुरामे शङ्करे चूर्णलेपिनि > ।" इति चतुरक्षरे विश्वप्रकाशः । >
> 

  

Verse 32:

उग्रः -

> 
> > प्रलयकाले रौद्ररसावस्थित उद्धतः सर्वोपरि वर्तत इति उग्रः ।उच समवाये । > ऋज्रेन्द्राग्रवज्र- (उ० २.३१) इत्यादिना औणादिको रन्‌ गश्चान्तादेशो > गुणाभावश्च निपात्यते । >
> 

वामः -

> 
> > लोकाचारविपरीतत्वाद्वामः । >
> 

  

Verse 33:

धूर्जटिः -

> 
> > धुरः त्रैलोक्यचिन्ताभारमस्य जटिः सङ्घातोऽस्मिन्निति धूर्जटिः । >
> 

हरः -

> 
> > प्रलये कृत्स्नं हरतीति हरः । >
> 

व्योमकेशः -

> 
> > गंगाधारणार्थं व्योमव्यापी केशो जटाभारीभृतोऽस्येति व्योमकेशः । >
> 

स्थाणुः -

> 
> > प्रलयेऽपि तिष्ठतीति स्थाणुः । 'स्थो णुः' (उ० ३.३७) इति णुप्रत्ययः । >
> 

  

Verse 34:

कपर्दः -

> 
> > कस्य गङ्गाजलस्य पूरणेन दायति शुध्यतीति कपर्दः । >
> 

जटाजूटः -

> 
> > जूटो बन्धः । >
> 

पिनाकः -

> 
> > त्रिपुरदाहे शरानलज्वालाजालैर्नाकमपिहितवानिति पिनाकः । अथवा पातीति > पिनाकः । 'पिनाकादयश्च' (उ० ४.१५) इति आकप्रत्ययः इत्वं नुमागमश्च > निपात्यते । >
> 

अजगवम्‌ -

> 
> > अजकवमिति वा । 'गाण्ड्यजकात्‌ संज्ञायाम्‌ (५.२.११०) इति मत्वर्थीयो वः । > अजो विष्णुः । को ब्रह्मा । ज्योत्स्नाद्यणि 'स्थाणोर्धनुराजकवम्‌' इति > नाममालायां दीर्घादिश्च । "धनुरजगवं पिनाकं पुंसि च वृषभेऽजकावमपि > पुण्यम्‌"" । " इति संसारावर्तः । >
> 

  

Verse 35:

> 
> > "ब्राह्मी च वैष्णवी चैन्द्री रौद्री वाराहिका तथा । कौबेरी चैव कौमारी > मातरः सप्त कीर्तिताः ॥" >
> 

  

Verse 36:

> 
> > "अणिमा लघिमा प्राप्तिः प्राकाम्यं महिमा तथा । ईशिता वशिता चैव तथा > कामावशायिता ॥" >
> 

> 
> > "उ मेति मात्रा तपसो निषिद्धा पश्चादुमाख्यां सुमुखी जगाम ।" (कु.सं > १.२६) >
> 

  

Verse 38:

द्वैमातुरः -

> 
> > दुर्गया चामुण्डया च पालितत्वाद्द्वयोर्मात्रोरपत्यमिति द्वैमातुरः । >
> 

एकदन्तः -

> 
> > कार्त्तिकेयेनोत्पाटितदन्तत्वादेकदन्तः । >
> 

हेरम्बः

> 
> > हे महेश्वरसमीपे रम्बते अनेकार्थत्वाद्धातृनां तिष्ठतीति हेरम्बः । >
> 

  

Verse 39:

शरजन्मा, अग्निभूः -

> 
> > पुरा किल तारकोपप्लुतानां देवानां रक्षणाय शिवेन स्वकं दहनरूपं बीजं > वह्निमुखे संभृतम्‌ ।तेनापि तत्कृत्तिकासु सञ्चारितम्‌ । ताश्च > देवागतगर्भभरसत्रपाः शरवणं प्रविश्य प्रसूताः । तेनाग्निभूरित्याख्या > तस्य । >
> 

गुहः -

> 
> > गोपायत्यात्मसैन्यमिति गुहः । >
> 

  

Verse 40:

बाहुलेयः -

> 
> > बहुलाः कृत्तिकाः । तासु जातो बाहुलेयः । >
> 

कुमारः -

> 
> > "यस्मात्क्रीडति सोऽत्यर्थं कुमारस्तेन कीर्तितः।" इति । 'कुमार > क्रीडायाम्‌' । पचाद्यच्‌ । सदा बालत्वाद्वा कुमारः । तथा च स्कान्दपुराणे > । "पुत्रस्ते भविता देवि महायोगबलान्वितः । सदा बालोऽथ सुभगो धर्मज्ञो > धर्मवत्सलः ॥" न पुनरनूढतया कुमारः । यतोऽनेन देवसेना विवाहिता । तथा च > वायुपुराणे - "शतक्रतो रूपवती देवसेनेति वै सुता । सा महेन्द्रेन > रत्यर्थं भार्यात्वेनोपपादिता ॥ उदीर्णसेनापतये महासेनाय सुव्रत ।" इति । > अथवा 'कमु कान्तौ' 'कमेरुच्चोपधायाः' (उ० ३.१३८) इति बाहुलक आरन्प्रत्ययः > उकारश्चोपधायाः । >
> 

  

Dr. Dhaval Patel

[www.sanskritworld.in](http://www.sanskritworld.in)

  

  

  

