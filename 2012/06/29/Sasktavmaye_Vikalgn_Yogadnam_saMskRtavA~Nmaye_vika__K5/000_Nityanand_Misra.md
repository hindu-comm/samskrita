+++
title = "000 Nityanand Misra"

+++
[[Nityanand Misra	2012-06-29, 19:21:32 [Source](https://groups.google.com/g/samskrita/c/K5qoTs3XJBM)]]



नमो राघवाय  
  
"संस्कृतवाङ्मये विकलाङ्गानां योगदानम्" इतिविषयमाश्रित्य चित्रकूटस्थे जगद्गुरुरामभद्राचार्यविकलाङ्गविश्वविद्यालये वसुरसखाक्षितमे वैक्रमाब्दे फाल्गुनमासे शुक्लपक्षे त्रयोदशीचतुर्दश्योस्तिथ्योः (तदनुसारे २०१२ ख्रिस्ताब्दे मार्चमासे ५-६ तिथ्योः)
राष्ट्रियसङ्गोष्ठ्येकाऽऽयोजिताऽभवत्। सङ्गोष्ठ्यां विश्वविद्यालयस्य जीवनपर्यन्तकुलाधिपतिभिः कवितार्किचूडामणिभिः प्रस्थानत्रयीभाष्यकारैर्जगद्गुरुरामानन्दाचार्यस्वामिरामभद्राचार्यैः प्रथमदिवसीयस्य सत्रस्योद्घाटनमकारि। तेषां विशदसंस्कृतवक्तव्यं विश्वविद्यालयस्य कर्मचारिभिर्ध्वन्यङ्कितम्। तदेव भवन्तः सर्वे निम्नलिखितेऽन्तर्जालपृष्ठे श्रोतुमर्हन्ति -  
  
[](http://goog_534118780) <http://www.youtube.com/watch?v=43cFaQ33vNc> (पञ्चपञ्चाशत्कलाः)  
  
वक्तव्येऽस्मिन्नाचार्यैः विकलाङ्गा इत्युक्ते "विगतानि (विकलानि) अङ्गानि येषां ते" इति व्युत्पत्तिं निरस्य "विशिष्टाः कलाः अङ्गेषु येषां" इति व्युत्पत्तिः स्व्यकारि। तदनन्तरं ते संस्कृतवाङ्मये सर्वाङ्गविकलमहर्ष्यष्टावक्रस्य प्रज्ञाचक्षुमहाकविबिल्वमङ्गलस्य पृष्ठकुब्जमहावैय्याकरणरामायणटीकाद्वयकारनागेशस्य च संस्कृतवाङ्मयेबहुमूल्ययोगदानस्यवर्णनमकुर्वन्। आशासे यदेतद्वक्तव्यं भवद्भ्यः सर्वेभ्यो रोचिष्यते।  
  
प्रज्ञाचक्षुस्वामिचरणा अपि नवत्यधिकान् ग्रन्थान् प्रणीय विकलाङ्गसरस्वत्योपासकानां मध्ये विराजन्ते। जयतु संस्कृतम्। जयन्तु विकलाङ्गाः।  
  
Namo Rāghavāya  
  
On March 5 and 6, 2012, a national conference on "Saṃskṛtavāṅmaye Vikalāṅgānāṃ Yogadānam" (Contribution of the disabled towards Saṃskṛta literature) was organized at the Jagadguru Rambhadracharya Handicapped University in Chitrakoot. In this conference, the lifelong chancellor of the university, Jagadguru Rāmānandācārya Svāmi Rāmabhadrācārya inaugurated the first-day session. His eloquent Saṃskṛta speech was recorded by the university workers. You may hear the speech at the following URL  
  
<http://www.youtube.com/watch?v=43cFaQ33vNc> (\~55 minutes)  
  
In the speech, the Ācārya rejected the Vyutpatti of the term Vikalāṅgāḥ as "vigatāni (vikalāni) aṅgāni yeṣāṃ te" (those whose body parts are impaired) and accepted the Vyutpatti as "viśiṣṭāḥ kalāḥ aṅgeṣu yeṣāṃ" (those whose body parts have special faculties). After this, the Guru described the invaluable contribution of the sage Aṣṭāvakra (whose all eight limbs were disabled), the Prajñācakṣu poet Bilvamaṅgala, and the hunchback Vaiyyākaraṇa and commentator on Rāmāyaṇa Nāgeśa towards Saṃskṛta literature. I hope the speech will be liked by all of you.  
  
The Prajñācakṣu Jagadguru, having composed more than 90 books, also shines forth among the differently-abled Upāsakas of Sarasvatī. Long live Saṃskṛtam. Long live the differently-abled.  
  
--  
Nityānanda Miśra  
Member, Advisory Council, Jagadguru Rambhadracharya Handicapped University  
Chitrakoot, Uttar Pradesh, India  
<http://nmisra.googlepages.com>  
<http://jagadgururambhadracharya.org/jrhu/donate>  
  
\|\| आत्मा तत्त्वमसि श्वेतकेतो \|\|  
(Thou art from/for/of/in That Ātman, O Śvetaketu)  
  - Ṛṣi Uddālaka to his son, Chāndogyopaniṣad 6.8.7, The Sāma Veda  

