+++
title = "000 Nityanand Misra"

+++
[[Nityanand Misra	2012-10-22, 21:18:36 [Source](https://groups.google.com/g/samskrita/c/SL4Lk6Vvx2E)]]



Namaḥ Kālikāyai  
  
A very happy Durgāṣṭamī to all members. On this auspicious occassion, I am sharing the Samskrita original text of the **Kālikādaśakam**, a Muktaka composition by Gurudeva Jagadguru Rāmānandācārya Svāmī Rāmabhadrācārya. The composition was published in the June 2009 issue of Śrītulasīpīṭhasaurabha (Volume 13, Issue 10, page 25), the monthly magazine of Shri Tulsi Peeth Seva Nyas. The Daśakam is composed in the Vaṃśastha metre while the Phalaśruti is in the Anuṣṭup metre.  
  

कालिकादशकम्

रचयितारः –
श्रीचित्रकूटतुलसीपीठाधीश्वरजगद्गुरुरामानन्दाचार्यमहाकविस्वामिरामभद्राचार्यमहाराजाः

विराजमानामलमुण्डमालिकां कृपालुचित्तां हिमशैलबालिकाम् ।

प्रपन्नभक्तालिवरूथपालिकां त्रिलोकवन्द्यां प्रणमामि कालिकाम् ॥ १ ॥

प्रचण्डपञ्चास्यशुभासनास्थितां महाबलां वर्धितभक्तवैभवाम् ।

भवोद्भवां भावितभाववल्लभां सुरेन्द्रवन्द्यां प्रणमामि कालिकाम् ॥ २ ॥

निसर्गनीलोत्पलदामवर्चसं स्वभक्ततोषार्थसमिद्धतेजसम् ।

प्रचण्डकालानलकोटिभीषणां दुरन्तसत्त्वां प्रणमामि कालिकाम् ॥ ३ ॥

महेन्द्रपूज्यां विबुधैरभिष्टुतां निपीतदैत्येन्द्रशरीरशोणिताम् ।

त्रिशूलनिर्मूलितशूलसंहतिं कृपालुसत्त्वां प्रणमामि कालिकाम् ॥ ४ ॥

श्रुतिप्रतिष्ठां दनुजेन्द्रमर्दिनीं स्मृतिप्रणम्यां प्रणतार्तिनाशिनीम् ।

स्वखड्गसम्मर्दितरक्तबीजकां महाकरालां प्रणमामि कालिकाम् ॥ ५ ॥

अगाधवीर्याम्बुधिभीषणोच्छलत्तरङ्गमालार्दितदैत्यकुञ्जराम् ।

प्रचण्डवक्त्राग्निनिदग्धदानवां जगत्प्रणम्यां प्रणमामि कालिकाम् ॥ ६ ॥

समुण्डमालां गणनीयगौरवां सदा प्रपन्नार्दितघोररौरवाम् ।

निमग्नशूलाम्बुधिरक्तबीजकां तमालवर्णां प्रणमामि कालिकाम् ॥ ७ ॥

महानुभावां तरलां तपस्विनीं हरप्रसादां तरुणीं तरस्विनीम् ।

सदादिशक्तिं जननीं च तामसीं तमोनिहन्त्रीं प्रणमामि कालिकाम् ॥ ८ ॥

त्रितापपापापहहासशालिनीं महायुधां तर्जितराक्षसाधमाम् ।

सुपीठसंस्थां यमुनाजलप्लुतां सरोजनेत्रां प्रणमामि कालिकाम् ॥ ९ ॥

नवाम्बुदाभां भवभामिनीमहं प्रचण्डहुङ्कारयुतां खलार्दिनीम् ।

स्वभक्तकामप्रदकामधुग्गवीं दशेद्यदोषं प्रणमामि कालिकाम् ॥ १० ॥

श्रीरामभद्राचार्येण कालिकादशकं मुदा ।

गीतं सुरेन्द्रसन्तुष्ट्यै भूयान्मोदाय वै सताम् ॥

  
  
Thanks, Nityanand  
  
--  
Nityānanda Miśra  
Member, Advisory Council, Jagadguru Rambhadracharya Handicapped University  
Chitrakoot, Uttar Pradesh, India  
<http://nmisra.googlepages.com>  
<http://jagadgururambhadracharya.org/donate.php>  
  
\|\| आत्मा तत्त्वमसि श्वेतकेतो \|\|  
(Thou art from/for/of/in That Ātman, O Śvetaketu)  
  - Ṛṣi Uddālaka to his son, Chāndogyopaniṣad 6.8.7, The Sāma Veda  

