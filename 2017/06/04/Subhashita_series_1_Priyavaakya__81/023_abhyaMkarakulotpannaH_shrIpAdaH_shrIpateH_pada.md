+++
title = "023 अभ्यंकरकुलोत्पन्नः श्रीपादः | श्रीपतेः पदयुगं स्मरणीयम् ।"

+++
[[अभ्यंकरकुलोत्पन्नः श्रीपादः | श्रीपतेः पदयुगं स्मरणीयम् ।	2017-06-11, 11:42:55 [Source](https://groups.google.com/g/samskrita/c/81DwIPDaJtE)]]



विचारयन्नस्मि

यदि "का दरिद्रता" इत्येव प्रश्नः किमुत्तरं तस्य ?

दातुं न शक्नोति सा दरिद्रता वा दातुं नेच्छति सा दरिद्रता ?

आपटे-महाभागानां शब्दकोशे "दरिद्रा" इति धातुः प्रस्तुतः \| ततः दरिद्रा-धातुतः भाववाचकं नाम दरिद्रता \|

"दारिद्र्यम्" इत्यपि भाववाचकं नाम तस्मादेव धातुतः \| को भेदो दरिद्रता-दारिद्र्यं-शब्दयोः ? व्युत्पत्तिभेदस्त्वस्त्येव अर्थभेदोऽप्यस्ति \| कथं स्पष्टीकर्तव्यौ द्वावपि?

अपि शक्यं मन्तुं "दरिद्रा"-धातोरपि अस्ति व्युत्पत्तिः "दरित् एवं राति = दरिद्राति" इति ?

1.  आपटे-महाभागानां शब्दकोशे दरिद्रा-धातुः अदादिः परस्मैपदी च विवृतः \|
2.  रा-धातुरपि अदादिः परस्मैपदी एव \|

दृश्यते सुभाषिते "वचने का दरिद्रता" इत्यत्र का-शब्दः "किमर्थम्" इत्यर्थेन प्रयुक्तोऽस्ति \| किमर्थम्-इत्यर्थे "वचने किं दरिद्रता" एवमपि सुभाषितस्य पाठभेदोऽस्ति प्रायः \|

सविनयम् श्रीपादः \|

