+++
title = "000 Naresh Cuntoor"

+++
[[Naresh Cuntoor	2017-06-04, 02:43:45 [Source](https://groups.google.com/g/samskrita/c/81DwIPDaJtE)]]



Background to this series is here: <https://groups.google.com/d/msg/samskrita/lvoqdjzN5cU/PCobaoocBQAJ>  

  

प्रियवाक्यप्रदानेन सर्वे तुष्यन्ति जन्तवः ।

तस्मात् तदेव वक्तव्यं वचने का दरिद्रता ॥



सर्वे जन्तवः प्रियवाक्यप्रदानेन तुष्यन्ति । तस्मात् तत् एव वक्तव्यम् । वचने का दरिद्रता ?



सर्वे जन्तवः = सर्वे प्राणिनः

प्रियवाक्यप्रदानेन = प्रियकथनेन

तुष्यन्ति = आनन्दन्ति, सन्तुष्टाः भवन्ति

तस्मात् = ततः

तत् एव = प्रियवाक्यम् एव

वक्तव्यम् = कथनीयम्

वचने का दरिद्रता ? = वचने दरिद्रता नास्ति ।

दरिद्रता = निर्धनता



यः प्रियवाक्यं शृणोति, सः सन्तुष्टः भवति । ततः प्रियवाक्यानि कथनीयानि । वक्तुं धनं नावश्यकम् ।



सर्वे जन्तवः प्रियवाक्यप्रदानेन तुष्यन्ति ।

सर्वे प्राणिनः प्रियवाक्यप्रदानेन तुष्यन्ति ।

सर्वे मनुष्याः प्रियवाक्यप्रदानेन तुष्यन्ति ।

सर्वे पक्षिणः प्रियवाक्यप्रदानेन तुष्यन्ति ।

सर्वे बालकाः प्रियवाक्यप्रदानेन तुष्यन्ति ।

सर्वे पुरुषाः प्रियवाक्यप्रदानेन तुष्यन्ति ।



सर्वाः बालिकाः प्रियवाक्यप्रदानेन तुष्यन्ति ।

सर्वाः महिलाः प्रियवाक्यप्रदानेन तुष्यन्ति ।

सर्वाः भार्याः प्रियवाक्यप्रदानेन तुष्यन्ति ।



सर्वाणि मित्राणि प्रियवाक्यप्रदानेन तुष्यन्ति ।



जन्तुः प्रियवाक्यप्रदानेन तुष्यति ।

प्राणी प्रियवाक्यप्रदानेन तुष्यति ।

मनुष्यः प्रियवाक्यप्रदानेन तुष्यति ।

पक्षी प्रियवाक्यप्रदानेन तुष्यति ।

बालकः प्रियवाक्यप्रदानेन तुष्यति ।

पुरुषः प्रियवाक्यप्रदानेन तुष्यति ।



बालिका प्रियवाक्यप्रदानेन तुष्यति ।

महिला प्रियवाक्यप्रदानेन तुष्यति ।

भार्या प्रियवाक्यप्रदानेन तुष्यति ।



मित्रं प्रियवाक्यप्रदानेन तुष्यति ।



सर्वे जन्तवः केन तुष्यन्ति ?

सर्वे जन्तवः प्रियवाक्यप्रदानेन तुष्यन्ति ।

सर्वे जन्तवः प्रियवाक्यस्य प्रदानेन तुष्यन्ति ।



भक्ताः केन तुष्यन्ति ?

भक्ताः देवदर्शनेन तुष्यन्ति ।



प्रियवाक्यं वक्तव्यम् ।

प्रियवाक्यानि वक्तव्यानि ।



कथा वक्तव्या ।

कथाः वक्तव्याः ।



सङ्गीतं श्रोतव्यम् ।

नृत्यं द्रष्टव्यम् ।

श्लोकः पठितव्यः ।

















