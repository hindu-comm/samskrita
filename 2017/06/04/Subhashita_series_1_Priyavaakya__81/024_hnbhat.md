+++
title = "024 hnbhat"

+++
[[hnbhat	2017-06-11, 13:56:07 [Source](https://groups.google.com/g/samskrita/c/81DwIPDaJtE)]]



On 11 June 2017, at 11:42, अभ्यंकरकुलोत्पन्नः श्रीपादः \| श्रीपतेः पदयुगं स्मरणीयम् । \<[sl.abh...@gmail.com]()\> wrote:

\>  
\>  
\>विचारयन्नस्मि  
\>  
\>यदि "का दरिद्रता" इत्येव प्रश्नः किमुत्तरं तस्य ?

वचने का दरिद्रता? इत्येव प्रश्नः सुभाषिते! न कैवलं "का दरिद्रता" इत्येव, न वा तस्योत्तरमुद्दिष्टं सुभाषिते!

\>दातुं न शक्नोति सा दरिद्रता वा दातुं नेच्छति सा दरिद्रता ?आपटे-महाभागानां शब्दकोशे "दरिद्रा" इति धातुः प्रस्तुतः \| ततः दरिद्रा-धातुतः भाववाचकं नाम दरिद्रता \|"दारिद्र्यम्" इत्यपि भाववाचकं नाम तस्मादेव धातुतः \| को भेदो दरिद्रता-दारिद्र्यं-शब्दयोः ? व्युत्पत्तिभेदस्त्वस्त्येव अर्थभेदोऽप्यस्ति \| कथं स्पष्टीकर्तव्यौ द्वावपि?  
  
दरिद्रा-धातोः अच्प्रत्यये, दरिद्रातीति दरिद्रः इति दरिद्रशब्दः निष्पन्नः! दरिद्रस्य भावः दरिद्रता, दारिद्र्यम् इति द्वावपि दरिद्रशब्दस्य भाववचनौ शब्दौ इति व्युत्पत्तिभेदो नास्त्येव, अर्थभेदोऽपि नास्ति! "तस्य भावस्त्व-तलौ" तल् प्रत्यये दरिद्रता, "गुणवचनब्राह्मणादिभ्यः ष्यञ् च" इति ष्यञप्रत्यये दारिद्र्यम्! अर्थे भेदो नास्ति, दरिद्रस्य भावः इत्येवार्थः!

\>अपि शक्यं मन्तुं "दरिद्रा"-धातोरपि अस्ति व्युत्पत्तिः "दरित् एवं राति = दरिद्राति" इति ?आपटे-महाभागानां शब्दकोशे दरिद्रा-धातुः अदादिः परस्मैपदी च विवृतः \|रा-धातुरपि अदादिः परस्मैपदी एव \|

दरिद्रशब्दादेव व्युत्पत्तौ, किं प्रयोजनं तादृशव्युत्पत्तेः? कोर्थः सुभाषिते?

\>दृश्यते सुभाषिते "वचने का दरिद्रता" इत्यत्र का-शब्दः "किमर्थम्" इत्यर्थेन प्रयुक्तोऽस्ति \|  
किमर्थम्-इत्यर्थे "वचने किं दरिद्रता" एवमपि सुभाषितस्य पाठभेदोऽस्ति प्रायः \|

विचित्रं व्याख्यानम्! "वचने किं दरिद्रता" इत्यस्य वचने दरिद्रता किमस्तीति स एवार्थः, पाठभेदेपि नार्थभेदः!

