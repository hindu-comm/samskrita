+++
title = "000 K.N.RAMESH"

+++
[[K.N.RAMESH	2017-10-03, 20:51:57 [Source](https://groups.google.com/g/samskrita/c/9lXPR-lTSi4)]]



श्रीः

॥ श्रीरामगीतम् ॥

  

कौसल्यासुत – कुशिकात्मजमखरक्षणदीक्षित - राम ।

मामुद्धर – शरणागतरक्षक - रविकुलदीपक - राम ॥१॥

  

दशरथनन्दन – दितिसुतखण्डन – दीनजनावन – राम ।

पुरहरकार्मुकविदलनपण्डित – पुरुषोत्तम – रघुराम ॥२॥

  

खरदूषणमुखदितिसुतकाननदावानलनिभ – राम ।

शबरीगुहमुखभक्तवरार्चितपादाम्भोरुह – राम ॥३॥

  

वालिप्रमथन – वातात्मजमुखकपिवरसेवित – राम ।

वासवविधिमुखसुरवरसंस्तुत – वारिजलोचन राम ॥४॥

  

दशकन्धरमुखदानवमर्दन – रक्षितभुवन – राम ।

सीतानायक – शीघ्रवरप्रद – सर्वजगन्नुत – राम ॥५॥

  

भर्मविभूषणभूषितविग्रह – भाधीशानन – राम ।

भक्तभारतीतीर्थसुसेवित – भद्रगिरीश्वर – राम ॥६॥

  

\*\*\*शृङ्गेरीगुरुबान्धवा: समूहात्\*\*\*

