+++
title = "006 Hnbhat B.R."

+++
[[Hnbhat B.R.	2017-10-12, 13:55:39 [Source](https://groups.google.com/g/samskrita/c/SIcW1Nhyed0)]]



दीर्घो यद्यपि परस्तथापीह न प्रवर्तते । संनिपातपरिभाषाविरोधात् ।  

नामि[(कौमुदी-209)](http://www.ashtadhyayi.com/sutraani/sk209)इत्यनेन त्वारम्भसामर्थ्यात्परिभाषा बाध्यते ।

इति सिद्धान्तकौमुदी!

  

नन्विह \`नामी\`ति दीर्घप्रवृत्तावपि सन्निपातपरिभाषाविरोधस्तुल्य इत्यत आह-नामीत्यनेनत्विति। यद्यत्र \`नामी\`ति दीर्घो न स्यात्तर्हि तदारम्भो व्यर्थः स्यात्। ततश्च निरवकाशत्वाद्रामाणामित्यादौ नामीति दीर्घः सन्निपातपरिभाषां बाधित्वा प्रवर्तते। \`सुपि चे\`ति दीर्घस्तु रामाभ्यामित्यादौ सावकाशत्वाद्रामाणामित्यादौ नामि परे सन्निपातपरिभाषां न बाधितुमर्हति। तस्माद्रामाणामित्यादौ नामि परे दीर्घप्रवृत्तौ सन्निपातपरिभाषां बाधितुं नामीति दीर्घारम्भः।

इति बालमनोरमा!



