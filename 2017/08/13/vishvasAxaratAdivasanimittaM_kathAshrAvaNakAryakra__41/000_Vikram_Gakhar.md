+++
title = "000 Vikram Gakhar"

+++
[[Vikram Gakhar	2017-08-13, 21:36:17 [Source](https://groups.google.com/g/samskrita/c/41vZv980jGw)]]



सर्वेभ्यः नमस्काराः!  
  

प्रतिवर्षं प्रथम-बुक्स्-संस्थया विश्वसाक्षरतादिवसः आचर्यते बालेभ्यः कथाश्रावणेन। अयं कथाश्रावणकार्यक्रमः भवति बृहता प्रमाणेन। आभारतं सहस्रशः स्थलेषु जनाः बालान् समाहूय तान् एकां कथां श्रावयन्ति तद्दिने। बह्वीभिः भाषाभिः कथा वाच्यते, संस्कृतेनापि। यदि भवन्तः एतस्मिन् कार्यक्रमे भागं वोढुम् इच्छन्ति तर्हि एतानि कार्याणि करणीयानि -  
  

१. **अत्र पञ्जीकुर्वन्तु** -  

<https://docs.google.com/a/prathambooks.org/forms/d/1SjgjB6RtCUrzqwQPCgLGcyNindJO162b-UeoLm5f8M0/edit?uiv=1>

  

२. **कथा इतः स्वीकुर्वन्तु** -  
<https://storyweaver.org.in/stories/17461-jrmbhakaraja-tasya-nidraturam-rajyam-cha>  

एतस्य वर्षस्य कार्यक्रमाय चितायाः कथायाः परिचयः -  

**जृम्भकराजा, तस्य निद्रातुरं ****राज्यं च** - कोट्टाविराजस्य निद्रासमस्या वर्तते रात्रौ एव। दिने यदा अमात्याः कामपि चर्चां कुर्वन्तः सन्ति, तदा तस्य निद्राबाधितं शिरः दोलयति। सः सर्वान् उपायं पृच्छति। किन्तु सर्वे उपायाः विफलाः भवन्ति। कोट्टाविराजस्य राज्यम् अटित्वा जानीत अग्रे किं सञ्जायते इति।

  

एतस्याः कथायाः संस्कृतानुवादः चक्रपाणिवर्येण कृतः।  

  

३. **सेप्टेम्बर्-मासस्य नवमे दिनाङ्के शनिवासरे** कार्यक्रमः आचर्यते। ततः पूर्वं स्थलं चिन्वन्तु - स्वकीयं गृहं, गृहसमुच्चयः, कश्चित् विद्यालयः, किञ्चन सार्वजनिकस्थलम् वा। बालान् स्थलं समयं च सूचयन्तु।

  

४. तद्दिने बालान् कथां श्रावयन्तु।  

  

५. छायाचित्राणां स्वीकरणाय व्यवस्था क्रियते चेत् वरम्। स्वेन आयोजितस्य कथाश्रावणकार्यक्रमस्य लघुविवरणं प्रथम-बुक्स-संस्थायै प्रेषयन्तु। विवरणे स्थलं, भाषा, बालानां सङ्ख्या, वाचकस्य परिचयः इत्यादयः अंशाः अपेक्ष्यन्ते। प्रथम-बुक्स्-संस्था तद् विवरणं स्वस्य जालपृष्ठे प्रकाशयिष्यति येन अग्रिमे वर्षे अन्याः जनाः अपि प्रेरिताः भवेयुः।  

  

बालेभ्यः संस्कृतपरिचयस्य अयम् उत्तमः विनोदपूर्णः अवसरः।  

  

भवदीयः,

विक्रमः।  

  

