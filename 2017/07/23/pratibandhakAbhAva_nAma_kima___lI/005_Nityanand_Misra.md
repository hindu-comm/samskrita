+++
title = "005 Nityanand Misra"

+++
[[Nityanand Misra	2017-07-25, 07:48:59 [Source](https://groups.google.com/g/samskrita/c/lIOUswHxhq0)]]



  
  
On Monday, 24 July 2017 16:33:46 UTC+8, श्रीमल्ललितालालितः wrote:

> 
> > 
> > 
> >   
> > 
> > 
> > अत्र न्यायकोशो द्रष्टुं शक्यते । >
> 
> > 
> > परं तद् यद्यवगन्तुं न शक्यते तर्हि भाषान्तरेणान्यैरुक्तमुपकारि स्यादेव > । >
> 
> > 
> >   
> > 
> > 
> > तत्र किञ्चिदुच्यते । >
> 
> > 
> > प्रतिबन्धकाभावो नाम किम् इति ज्ञातुं तत्रास्त्यंशद्वयम् इति > ज्ञातव्यं - प्रतिबन्धकः अभावश्च ।
> > 
> > 
> > तत्र अभावस्य प्रतियोगिज्ञानाधीत्वनियमात् प्रथमम् अभावस्य प्रतियोगी > ज्ञातव्यः । प्रतियोगी चात्र प्रतिबन्धकः । >
> 
> > 
> > प्रतिबन्धकश्च स यो विद्यमानः सन् कार्य्यानुत्पत्तिं प्रयोजयति । अत एव > कारणीभूताभावप्रतियोगित्वं प्रतिबन्धकत्वम् इति वदन्ति । >
> 
> > 
> > यथा - वह्नेः कार्य्यं दाहः , किन्तु यदि वह्निं स्पृशता लेपविशेषस्य > मन्त्रस्य मणेर्वोपयोगः क्रियते तर्हि दाहो न जायते । अत्र > वह्निकार्य्यस्य दाहस्यानुत्पत्तिः लेपादिप्रयुक्ता इति लेपादयः दाहं > प्रति प्रतिबन्धका इत्युच्यन्ते । >
> 
> > 
> > लक्षणसमन्वयश्चेत्थं - कारणीभूतस्य = दाहस्य कारणसामग्र्यामन्तर्भूतस्य > अभावस्य = लेपाद्यभावस्य प्रतियोगी यः लेपादिः , स प्रतिबन्धक इति । >
> 
> > 
> >   
> > 
> > 
> > इदं प्रतिबन्धकत्वं प्रतिकार्य्यं भिन्नया रीत्या उपपाद्यते । तत्सर्व्वं > न्यायकोशे द्रष्टुं शक्यते ।
> > 
> > 
> > 
> > 
> > --  
> > 
> > 
> > 
> > 
> > 

  

  

“कारणीभूताभावप्रतियोगित्वं प्रतिबन्धकत्वम्” इत्यनुसृत्य “कारणीभूताभावप्रतियोग्यभावः प्रतिबन्धकाभावः” इति वक्तुं शक्यते न वेति सविनयं जिज्ञासे।

  

अपि च, व्याकरणशास्त्रे षष्ठीविभक्तिप्रकरणे “राज्ञः पुरुषः” इत्यत्र राजा प्रतियोगी पुरुषश्चानुयोगीति श्रूयते।न्यायशास्त्रे प्रतियोग्यनुयोगिनावेताभ्यां भिन्नौ वा न वेत्यपि वदन्तु स्वामिचरणाः।

  

सादरम्

मिश्रोपाह्वो नित्यानन्दः

