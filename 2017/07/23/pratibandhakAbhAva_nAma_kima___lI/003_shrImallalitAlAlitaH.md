+++
title = "003 श्रीमल्ललितालालितः"

+++
[[श्रीमल्ललितालालितः	2017-07-24, 14:03:46 [Source](https://groups.google.com/g/samskrita/c/lIOUswHxhq0)]]





अत्र न्यायकोशो द्रष्टुं शक्यते ।

परं तद् यद्यवगन्तुं न शक्यते तर्हि भाषान्तरेणान्यैरुक्तमुपकारि स्यादेव ।

  

तत्र किञ्चिदुच्यते ।

प्रतिबन्धकाभावो नाम किम् इति ज्ञातुं तत्रास्त्यंशद्वयम् इति ज्ञातव्यं - प्रतिबन्धकः अभावश्च ।

तत्र अभावस्य प्रतियोगिज्ञानाधीत्वनियमात् प्रथमम् अभावस्य प्रतियोगी ज्ञातव्यः । प्रतियोगी चात्र प्रतिबन्धकः ।

प्रतिबन्धकश्च स यो विद्यमानः सन् कार्य्यानुत्पत्तिं प्रयोजयति । अत एव कारणीभूताभावप्रतियोगित्वं प्रतिबन्धकत्वम् इति वदन्ति ।

यथा - वह्नेः कार्य्यं दाहः , किन्तु यदि वह्निं स्पृशता लेपविशेषस्य मन्त्रस्य मणेर्वोपयोगः क्रियते तर्हि दाहो न जायते । अत्र वह्निकार्य्यस्य दाहस्यानुत्पत्तिः लेपादिप्रयुक्ता इति लेपादयः दाहं प्रति प्रतिबन्धका इत्युच्यन्ते ।

लक्षणसमन्वयश्चेत्थं - कारणीभूतस्य = दाहस्य कारणसामग्र्यामन्तर्भूतस्य अभावस्य = लेपाद्यभावस्य प्रतियोगी यः लेपादिः , स प्रतिबन्धक इति ।

  

इदं प्रतिबन्धकत्वं प्रतिकार्य्यं भिन्नया रीत्या उपपाद्यते । तत्सर्व्वं न्यायकोशे द्रष्टुं शक्यते ।

--  

श्रीमल्ललितया लालितः

ललितालालितः

