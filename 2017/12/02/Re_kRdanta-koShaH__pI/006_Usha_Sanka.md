+++
title = "006 Usha Sanka"

+++
[[Usha Sanka	2017-12-06, 00:10:47 [Source](https://groups.google.com/g/samskrita/c/pIzf42tCYsg)]]



परषदे नमांसि,

सर्वप्रथमं किञ्चिदुच्यते मुख्यतमो विषयः- कोशोयं मया न कल्पितः, केवलमस्य गणकीकृता सञ्चिका निर्मिता।

(बिलासपुरनिवासिन्याः) पुष्पा-दीक्षित-मातुः रचनेयं संस्कृतभारत्या प्रकाशिता। तया यथा यद्यत् कृतं मया तथा तदेवानुसृतम्। स्वेष्टं न लेशं तत्र संयुक्तम्।

ततश्च धातूनां क्रमः मात्रा कल्पितः, न मया। तस्याः काचिद्विशिष्टा प्रणाली वर्तते। तदाधृत्य कल्पितः कोशः।

कदाचित् धातोः कृद्रूपाणां वैकल्पिकरूपाणि भवन्ति.. तानि मात्रा पृथक्-पङ्क्तौ दत्तानि। किन्तु सङ्गणक-प्रक्रम-लाभाय मया तानि एकत्र स्थापितानि।  

शतृशानचौ तिङ्न्तकोशे स्तः। तयोः सार्वधातुकत्वात्। एते तु आर्धधातुकाः अत्र योजिताः। अतः मया न स्वीकृताः। यतो ह्यहं अपरभागमेव टङ्कणाय गृहीतवती।

अपि च-

एषः गणककोशः अपरिष्कृतः (दोषापकरणं न जातमधुनापि) । अतः त्रुटयः सोढव्याः। परिष्करणाय साहाय्यमपेक्ष्यते। एकाकिन्यहं कर्तुं न पारयामि।

यदि लेशमात्रेणापि उपयोगाय भवति, तर्हि प्रयासोयं सफल इति मन्ये।

-धन्याहम्।

-इत्थं विनीता

-उषा

  





> --  
> You received this message because you are subscribed to the Google > Groups "भारतीयविद्वत्परिषत्" group.  
> To unsubscribe from this group and stop receiving emails from it, send > an email to [bvparishat+unsubscribe@googlegroups.com]().  
> To post to this group, send email to [bvpar...@googlegroups.com]().

>   
> For more options, visit <https://groups.google.com/d/optout>.  

  
  

  

--  

****"-यद्गत्वा न निवर्तन्ते तद्धाम परमं मम"****  

