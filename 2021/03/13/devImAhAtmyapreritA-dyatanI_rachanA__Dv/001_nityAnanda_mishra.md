+++
title = "001 Nityānanda Miśra"

+++
[[Nityānanda Miśra	2021-03-14, 08:23:26 [Source](https://groups.google.com/g/samskrita/c/DvIyIPBapmQ)]]



Adding some comments which I wrote in response to an offline response on the composition.

  

On Sat, 13 Mar 2021 at 15:28, Nityānanda Miśra \<[nmi...@gmail.com]()\> wrote:  

> 
> > यो देवः सर्वभूतेषु लक्ष्मीमाय इति स्मृतः।  
> > 

  

अत्र ‘या देवी सर्वभूतेषु विष्णुमायेति शब्दिता’ इत्यस्य च्छाया।  
लक्ष्मीः माया यस्य स लक्ष्मीमायः। बहुव्रीहिः। गोस्त्रियोरुपसर्जनस्य (१.२.४८) इति ह्रस्वः। “अतिक्रान्तो मायाम् अतिमायः” इतिवत्। ‘अतिमाय’-शब्दस्य प्रयोगः किरातार्जुनीये लभ्यते (“अद्भुताकृतिमिमामतिमायस्त्वं बिभर्षि करुणामय मायाम्”, १८.३०)। “नास्ति माया यस्य/यस्मिन् वा अमायः” इतिवच्च। ‘अमाय’-शब्दोऽपि प्रसिद्धः कोशेषु दृश्यते।  


> 
> > यो देवः सर्वभूतेषु क्षोधरूपेण संस्थितः।  
> > 

  

अत्र ‘या देवी सर्वभूतेषु क्षुधारूपेण संस्थिता’ इत्यस्य च्छाया।  
‘क्षुध् बुभुक्षायाम्’ इत्यस्मात् घञि ‘क्षोधः’। रूपमिदं कृदन्तरूपमालायां दत्तम्। <https://www.sanskrit-lexicon.uni-koeln.de/scans/csl-apidev/servepdf.php?dict=krm&page=0330>  
  



> 
> > यो देवः सर्वभूतेषु जानरूपेण संस्थितः।  
> > 

  

अत्र ‘या देवी सर्वभूतेषु जातिरूपेण संस्थिता’ इत्यस्य च्छाया। अस्मिन् शब्दे वाचस्पत्यं प्रमाणम्—“जान पु० जन—भावे घञ् वेदे वृद्धिः, १ उत्पत्तौ ‘को वेद जानमेषाम्’ (५.५३.१) ‘जानमुत्पत्तिम्’ भा०।”  



> 
> > यो देवः सर्वभूतेषु श्रद्धरूपेण संस्थितः।  
> > 

  

अत्र ‘या देवी सर्वभूतेषु श्रद्धारूपेण संस्थिता’ इत्यस्य च्छाया। पुंल्लिङ्गश्रद्धशब्द आप्टेकोशे प्राप्यते। “श्रद्ध \[śraddha\], a. Believing, trusting.” Monier-WIllams श्रद्ध mfn. having faith, believing in, trusting, faithful, having confidence, Kāṭh.; TS. भागवते च—“सम्यक् श्रद्धाय पुरुषं कूटस्थमभजद्गुरुम्” (३.२४.५)।

  



> 
> > यो देवः सर्वभूतेषु वर्तरूपेण संस्थितः।  
> > 

  

अत्र ‘या देवी सर्वभूतेषु वृत्तिरूपेण संस्थिता’ इत्यस्य च्छाया। “वर्तनं वर्तः”। भावे घञ्। विपूर्वको वर्तशब्दस्तु प्रसिद्ध एव (विवर्तः)। विवर्तवादोऽपि प्रसिद्धः। एवमेव ‘वर्त’शब्दोऽपि श्रूयते। “अधिकरणैतावत्त्वे च” (२.४.१५) इति सूत्रे काशिका—“अधिकरणं वर्तिपदार्थः”। तत्रत्यः न्यासः—“वर्तन वर्त्तः समासः। भावे घञ्। वर्तोऽस्यास्तीति वर्ति समासावयवभूतम्”। ‘या देवी सर्वभूतेषु वृत्तिरूपेण संस्थिता’ इत्यत्रापि “वर्तनं वृत्तिः”। भावे क्तिन्। स एवार्थः पुंल्लिङ्गशब्दस्यापि।  



> 
> > यो देवः सर्वभूतेषु दयरूपेण संस्थितः।  
> > 

  

अत्र ‘या देवी सर्वभूतेषु दयारूपेण संस्थिता’ इत्यस्य च्छाया। शब्दकल्पद्रुमे ‘दय’शब्दः—“दयः , पुं, (दय + बाहुलकात् अप्) दया, इति शब्दरत्नावली”। यद्वा “दयते इति दयः”, कर्तर्यच्। रूपमिदं कृदन्तरूपमालायां दत्तम्। <https://www.sanskrit-lexicon.uni-koeln.de/scans/csl-apidev/servepdf.php?dict=krm&page=0723>  



> 
> >   
> > 

  

--  

Nityānanda Miśra  
  

