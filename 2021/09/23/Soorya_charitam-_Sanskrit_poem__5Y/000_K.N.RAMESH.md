+++
title = "000 K.N.RAMESH"

+++
[[K.N.RAMESH	2021-09-23, 03:09:33 [Source](https://groups.google.com/g/samskrita/c/5YaLTfOAJS0)]]



।।श्रीसूर्यचरितम् ।।

\*\*\*\*\*\*\*\*\*\*\*\*\*

विश्वात्मा ननु सूर्य एव सकलो ब्रह्मादिदेवस्तु यः

आकाशे सरतीति सूर्यविमलो भास्वान् विवस्वान्हि सः ।

मार्तण्डो मिहिरो विरोचनसुरो यो द्वादशात्मा सदा

वन्दे तं च विभाकरं दिनकरं सप्ताश्वरूपं सदा ।।१।।

\*\*\*\*\*\*\*\*\*\*\*\*\*\*\*\*\*\*\*\*\*\*

पुत्रो यस्त्वदितेश्च काश्यपवरः पत्न्यः चतस्रस्तथा

संज्ञा या प्रथमा तथा हि सवितू राज्ञी द्वितीया यथा ।

तस्यैवं च तृतीयका शुभकरा भार्या प्रभा सा तथा

वन्दे तं च विभाकरं दिनकरं सप्ताश्वरूपं सदा ।।२।।

\*\*\*\*\*\*\*\*\*\*\*\*\*\*\*\*\*\*\*\*\*\*

छाया या च चतुर्थिका गृहपतेर्भार्या तु वै विद्यते

सावर्णश्च शनिश्च पुत्रकवरौ नासत्यदस्रौ तथा ।

ये विष्टिस्तपती सुते च सवितुश्छायाकुटुम्बे यथा

वन्दे तं च विभाकरं दिनकरं सप्ताश्वरूपं सदा ।।३।।

\*\*\*\*\*\*\*\*\*\*\*\*\*\*\*\*\*\*\*\*\*\*

संज्ञाया ननु विद्यते मनुरयं वैवस्वतो वै यथा

तस्याः पुत्रयमस्तथा च यमुना पुत्री तथैवं वरा ।

राज्ञ्याश्चैव कुटुम्बकैकसुसुतो यो रैवतो ज्ञायते

वन्दे तं च विभाकरं दिनकरं सप्ताश्वरूपं सदा ।।४।।

\*\*\*\*\*\*\*\*\*\*\*\*\*\*\*\*\*\*\*\*\*\*

सूर्यस्यैव कुटुम्बके च विमलः पुत्रः प्रभातस्तथा

माता बोधयतीति तं च विमलं पुत्रं प्रभा सर्वथा ।

आहत्यैव सुताश्च सन्ति सवितुः त्रिस्रस्तथाष्टौ सदा

वन्दे तं च विभाकरं दिनकरं सप्ताश्वरूपं सदा ।।५।।

\*\*\*\*\*\*\*\*\*\*\*\*\*\*\*\*\*\*\*\*\*\*

यो रक्ताम्बुजसंस्थितस्स तपनः केयूरहारी सदा

पद्मे द्वे च करौ हि यस्य सततं मुद्रा भयं वारिणी ।

एका या वरदायिनी सुखकरी मुद्रा परा देवता

वन्दे तं च विभाकरं दिनकरं सप्ताश्वरूपं सदा ।।६।।

\*\*\*\*\*\*\*\*\*\*\*\*\*\*\*\*\*\*\*\*\*\*

यज्ज्योतिर्मयरूपमेवममलं तद्दृश्यते भौतिकं

तस्यैवं ननु सारथिः स अरुणो विभ्रामकस्सर्वथा ।

अश्वो वै वृषभस्तु कुक्कुर अजः

तद्वाहनं कुक्कुटः

वन्दे तं च विभाकरं दिनकरं सप्ताश्वरूपं सदा ।।७।।

\*\*\*\*\*\*\*\*\*\*\*\*\*\*\*\*\*\*\*\*\*\*

खड्गं चक्रशरौ गदा च परशुः कुन्तश्च पाशस्तथा

दण्डो वै धनुरङ्कुशश्च सवितुः सन्त्यायुधान्येव च ।

नीत्वा यो भ्रमणं करोति गगने सूर्यः सदा सर्वथा

वन्दे तं च विभाकरं दिनकरं सप्ताश्वरूपं सदा ।।८।।

\*\*\*\*\*\*\*\*\*\*\*\*\*\*\*\*\*\*\*\*\*\*

भिक्षान्नं दधि पायसं गुडघृते या शर्करा वै मधुः

सूर्यस्यैव च भोजनं रुचिकरं तद्बोधितं भो जनाः! ।

सूर्यस्यैव रथेन सहैव सुजना नैके भ्रमन्तीति ये

वन्दे तं च विभाकरं दिनकरं सप्ताश्वरूपं सदा ।।९।।

\*\*\*\*\*\*\*\*\*\*\*\*\*\*\*\*\*\*\*\*\*\*

ये देवा ऋषयस्तथाहि मुनयो नागाश्च वै राक्षसा

गन्धर्वा ननु मन्दरस्य सुभगा धावन्ति मित्रं प्रति ।

नित्यं ते तरणिं स्तुवन्ति भुवने सूर्यं च हंसं सदा

वन्दे तं च विभाकरं दिनकरं सप्ताश्वरूपं सदा ।।१०।।

\*\*\*\*\*\*\*\*\*\*\*\*\*\*\*\*\*\*\*\*\*\*

अत्रिर्गौतमकश्यपौ च पुलहो यो वै वसिष्ठस्तथा

यश्चैवं जमदग्निरेव स भृगुर्यः कौशिको वै तथा ।

भारद्वाजपुलस्त्य एव ऋषयो यो यो$ङ्गिरा वै ऋतुः

वन्दे तं च विभाकरं दिनकरं सप्ताश्वरूपं सदा ।।११।।

\*\*\*\*\*\*\*\*\*\*\*\*\*\*\*\*\*\*\*\*\*\*

धाता यो वरुणार्यमा ननु भगो मित्रो विवस्वांस्तथा

पर्जन्यश्च तु शक्र एव विमलो विष्णुश्च पूषा तथा ।

यस्त्वष्टा किल विद्यते त्रिभुवने त्वंशुः च वै द्वादश

वन्दे तं च विभाकरं दिनकरं सप्ताश्वरूपं सदा ।।१२।।

\*\*\*\*\*\*\*\*\*\*\*\*\*\*\*\*\*\*\*\*\*\*

यक्षा अप्सरसस्तथा च मुनयो ये राक्षसा द्वादश

नागा द्वादश सङ्ख्यका अनुचराः सूर्यस्य ये वाहकाः ।

गन्धर्वास्तु चलन्ति सूर्यपुरतो गीतं वदन्तो यथा

वन्दे तं च विभाकरं दिनकरं सप्ताश्वरूपं सदा ।।१३।।

\*\*\*\*\*\*\*\*\*\*\*\*\*\*\*\*\*\*\*\*\*\*

ग्रीष्मे चैव वसन्तके तपति यः षड्भिश्च सूर्यो यथा

वर्षर्तौ च चतुर्भिरेव शरदो यो सम्प्रवर्षयन् प्रभुः ।

हेमन्ते शिशिरे त्रिभिः हिममयं यो रश्मिभिः सर्वथा

वन्दे तं च विभाकरं दिनकरं सप्ताश्वरूपं सदा ।।१४।।

\*\*\*\*\*\*\*\*\*\*\*\*\*\*\*\*\*\*\*\*\*\*

देवेशो ननु चैत्रमाससुखदो वैशाखधाता यथा

ज्येष्ठे वै किल चेन्द्रराजसुरविः त्वाषाढमासे तथा ।

यो वै श्रावणमासमेव सततं तद्वै विवस्वान्सदा

वन्दे तं च विभाकरं दिनकरं सप्ताश्वरूपं सदा ।।१५।।

\*\*\*\*\*\*\*\*\*\*\*\*\*\*\*\*\*\*\*\*\*\*

भाद्रे वै भग एव रूपसकलः पर्जन्य एवाश्विनि

मासे कार्तिकभास्करः परिचितो मित्रो भवेद् मार्गके ।

पोषे विद्यत एव यश्च भगवान् विष्णुस्सदा पालको

वन्दे तं च विभाकरं दिनकरं सप्ताश्वरूपं सदा ।।१६।।

\*\*\*\*\*\*\*\*\*\*\*\*\*\*\*\*\*\*\*\*\*\*

माघे वै वरुणश्च सूर्यतपनः पूषा तथा फाल्गुने

ते ये द्वादश वर्णिता निगदिता मासाश्च ते द्वादश ।

भिन्ना वर्णयुताश्च सन्ति रवयो ज्ञेयो बुधैः सर्वथा

वन्दे तं च विभाकरं दिनकरं सप्ताश्वरूपं सदा ।।१७।।

\*\*\*\*\*\*\*\*\*\*\*\*\*\*\*\*\*\*\*\*\*\*

सूर्यो यश्च वसन्तके हि कपिलो ग्रीष्मे च वै काञ्चनो

यो वर्षासु च विद्यते हि धवलो पीतो शरत्स्वेव हि ।

हेमन्ते किल ताम्रवर्णविमलो यः शैशिरे लोहितो

वन्दे तं च विभाकरं दिनकरं सप्ताश्वरूपं सदा ।।१८।।

\*\*\*\*\*\*\*\*\*\*\*\*\*\*\*\*\*\*\*\*\*\*

सूर्यं ये च नमन्ति वै च सुजनाः नित्यं च प्रातस्सदा

अज्ञानं हृदयस्य नश्यति तमो ज्ञानेन दीपेन वा ।

अर्घ्यं च स्तवनं च तस्य सवितुः कुर्वन्तु भो मानवाः

वन्दे तं च विभाकरं दिनकरं सप्ताश्वरूपं सदा ।।१९।।

\*\*\*\*\*\*\*\*\*\*\*\*\*\*\*\*\*\*\*\*\*\*

भक्त्या यद्रचितं हि सूर्यचरितं श्रेष्ठं शिवान्या यथा

ये ये निर्मलचेतसा हि मिहिरं ध्यात्वा पठन्त्येव तत् ।

तेजो वर्धत एव रूपवपुषा नेत्रेषु वै सर्वथा

वन्दे तं च विभाकरं दिनकरं सप्ताश्वरूपं सदा ।।२०।।

 (शार्दूलविक्रीडितं छन्दः)

डा. शिवानी शर्मा, जयन्तीपुरम्, हरियाणाराज्यम् ।

\*\*\*\*\*\*\*\*\*\*\*\*\*\*\*\*\*\*\*\*\*\*

