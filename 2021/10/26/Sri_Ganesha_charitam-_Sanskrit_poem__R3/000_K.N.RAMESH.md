+++
title = "000 K.N.RAMESH"

+++
[[K.N.RAMESH	2021-10-26, 19:48:48 [Source](https://groups.google.com/g/samskrita/c/R3gvHtqolYA)]]



।।श्रीगणेशचरितम् ।।

  \*\*\*\*\*\*\*\*\*\*\*\*\*\*\*\*\*\*\*\*

विघ्नराजगणेशं च गौरीपुत्रविनायकम् ।

वक्रतुण्डं महाकायं तं नमामि पुनः पुनः ।।१।।

श्रीवराहपुराणे या ऋषिभिः कथिता कथा ।

वृत्तान्तं श्रीगणेशस्य श्रावयामि शुभे दिने ।।२।।

एकदा मुनयस्सर्वे उपरुद्रं समागताः ।

कथं सम्पद्यते कर्म निर्विघ्नं ब्रूहि हे प्रभो ! ।।३।।

मुनीनां प्रार्थनां श्रुत्वा हृदयं द्रवितं तदा ।

दृष्टा शिवेन सा गौरी कुमारो जायते ततः ।।४।।

तेजस्वी हि कुमारोऽयं सर्वगुणसमन्वितः ।

शिवमुखाद्धि जातोऽयं साक्षान्नारायणस्तदा ।।५।।

तया ध्यानेन दृष्टोऽयं रुद्रेणेव हि भासते ।

पार्वती कुपिता जाता कुमारश्शापितस्तया ।।६।।

गजवक्त्रं भव त्वं हि लम्बोदरं तथाहि च ।

सर्परूपेण वीतो हि तव गात्रे भविष्यति ।।७।।

रुद्रो हि क्रोधितस्तत्र प्रकटिता विनायकाः ।

क्षुब्धा च धरणी जाता देवैस्तैः प्रार्थितः शिवः ।।८।।

प्रसन्नीभूय रुद्रेण वरं दत्तं हि तत्क्षणे ।

सर्वे विनायकास्तत्र कुमारे हि समागता ।।९।।

मुखादुत्पद्यते यश्च विख्यातो हि भविष्यति ।

विनायकगणानाञ्च नायकस्सः प्रकीर्तितः ।।१०।।

गणेशचरितं पूतं शिवान्या रचितं यथा ।

पठन्ति ये नरा भक्त्या सिद्धिं विन्दन्ति सर्वथा ।।११।।

   (अनुष्टुप्छन्दः)

डा. शिवानी शर्मा, ग्रामो ढाटरथः, जयन्तीपुरं (जीन्दनगरम्), हरियाणाराज्यम् ।

\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*

