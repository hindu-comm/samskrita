+++
title = "000 Mohan Chettoor"

+++
[[Mohan Chettoor	2021-11-20, 15:25:24 [Source](https://groups.google.com/g/samskrita/c/ZHboZ2U9Yfw)]]



A. PASSI

PERVERTED DHARMA? ETHICS OF THIEVERY IN THE

DHARMACAURYARASAYANA\*

INTRODUCTION

The Elixir of Dharmic Thievery' is a brief (275 or 276 lines mainly in sloka meter divertissement in which the wiles of a Brahmin thief - a truthful Brahmin thief, as he himself likes to point out - prevail against all odds of fate, landing the hero in the enviable position of Prime Minister in a fictional Indian kingdom. Composed probably either in Andhra Pradesh or Tamil Nadu, perhaps not more than 300 or 200 years ago, and preserved in a single palm-leaf manuscript owned by the Adyar Library, this work, edited from a Devanāgarī copy by N.G. Nara hari in 1946," was largely ignored until 1996, when Ashok Aklujkar devoted a wide-ranging paper to it." An edition of the original Grantha MS with translation into Italian by the present writer appeared in 2001.

\[I have reproduced the above para from a PDF document by an Italian scholar, A. PASSI, who made an exhaustive study on the above book. The entire material was in non-editable PDF format which I painstakingly converted into editable word format. I am reproducing the first of the 3- chapter-aashwaasa- fictional work for the use of who-so-ever is concerned. I will shortly publish the other two parts as well in due course.

-Mohan Chettoor\]

धर्मचौर्यरसायनम्

प्रथमाश्वास:

आश्वासत्रितयोपेतं धर्मचौर्यरसायनम् ।

इदं तावत्प्रतिदिनं रसिकैः परिपीयताम् ॥ १ ॥

श्रीमद्गोपालयोगीन्द्रमुखराकेन्दुनिःसृतम् ।

तातकुलस्य वाग्जालमहाभाजनपूरितम् ॥ २ ॥

बुद्धिजाड्यहरं चापि विस्मयानन्ददायकम् ।

पिवध्वं पण्डिताः सर्वे धर्मचौर्यरसायनम् ॥ ३ ॥

धर्मसेतुरिति ख्याता काचित्पुर्यवसत्पुरा ।

यस्यामासीद्धर्मकेतू राजा धर्मपरायणः ॥ ४ ॥

तत्तद्वर्णाश्रमोपेततत्तज्जनसमाकुले  ।

प्राकारपरिघाट्टालवीथीगोपुरमण्डिते ॥ ५ ॥

शुककोकिलभृङ्गादिध्वनिसंपूरितान्तरैः ।

उद्यानाम्रवणैश्छन्ने सर्वसंपत्समुन्नते ॥ ६ ॥

तत्रासीद्ब्राह्मणश्रेष्ठः कश्चिदाचारतत्परः ।

ब्रह्मज्ञो नीतिविख्यातो वेदवेदाङ्गपारगः ॥ ७ ॥

तपस्यतस्तस्य पुत्राश्चत्वार अभवन्पुरा।

चत्वारो बाहव इव साक्षाच्छ्रीचक्रपाणिनः ॥ ८ ॥

तत्राद्यो धर्ममूलाख्यो द्वितीयो धर्मवम॑ग: ।

तृतीयो धर्ममित्राख्यश्चतुर्थो धर्मसंग्रही ॥ ९ ॥

कृतोपनीतयोऽधीत्य वेदादीन्स्वपितुर्मुखात् ।

गार्हस्थ्याश्रममासाद्य चक्रुस्ते धर्ममुत्तमम् ॥ १० ॥

नित्यं प्रातःस्नानसंध्यागायत्रीजपपूर्वकम् ।

अग्निहोत्रादिकं कृत्वा न्यवसन्पितृपूजकाः ॥ ११ ॥

धार्मिकस्तत्पिता पुत्रपौत्राद्यखिलसंपदः ।।

व्यवहारतया पश्यन्नपि गायत्र्यभिन्नया ॥ १२ ॥

जगज्जनन्यैव दत्तचित्तशुद्धिप्रसादतः ।

निरीषणोऽध्यात्मविद्यानिरतोऽभूत्सदा हदि ॥ १३ ॥

एवं गते चिरं काले कदाचिदथ स द्विजः ।

ज्ञानदृष्ट्या स्वान्त्यकालद्योतकत्वेन भासुरम् ॥ १४ ॥

कैलासादागतं श्रीमद्विमानं सूर्यकोटिभम् ।

विलोक्य मुदितः पुत्रानाहूयेदं वचो ऽब्रवीत् ॥ १५ ॥

हे पुत्रका गमिष्ये ऽहं श्रीमत्कैलासभूधरम् ।

न्यायार्जितं स्वल्पधनमस्तीदानीं मदन्तिके ॥ १६ ॥

ममौर्ध्वदेहिकं कर्तुमलमेतद्धनादिकम् ।

अनन्तरं काचमेकमपि नैवावशिष्यते ॥ १७ ॥

जीविष्यथ कथं वोर्ध्वं यूयं दुर्वृत्तिवर्जिताः ।

सर्वात्मना मा करुध्वं मन्नाम्नस्त्वयशस्करम् ॥ १८ ॥

पत्राणामनुरूपाणां जीविकावृत्तिकल्पने ।

अशक्तस्य पितुर्मे ऽद्य धिग्धिग्जन्म निरर्थकम् ॥ १९ ॥

इति सांसारिकी चिन्तां अणमेत्याश्रुमोचके ।

तस्मिन्द्विजे ऽथ तत्पुत्रास्तमवोचन्पृथक्पृथक् ॥ २० ॥

तत्राद्यस्तनयः प्राह पितरं भयविह्वलः ।

साञ्जलि: प्रणतो भूत्वा सगद्गदमिदं वचः ॥ २१ ॥

किमर्थं तप्यसे तात सर्वं जानासि लौकिकम ।

किमस्मच्चिन्तया तेऽद्य परलोकं यियासतः ॥ २२ ॥

कथं त्वया न दत्तं स्यादस्माकं शाश्वतं धनम् ।

यदस्मासु निधीयन्ते वेदशास्त्रादिसंपदः ॥ २३ ॥

यया तु संपदा जीव: स्वात्मानन्दमवाप्नुयात् ।

कथं तया समानत्वमीयूर्नश्वरसंपदः ॥ २४ ॥

  

विद्यासंपदमासाद्य दरिद्रोऽपि प्रमोदते ।

विद्यालेशांशरहितः संपन्नोऽपि विषीदति ॥ २५ ॥

विद्यानामपि सर्वासां गायत्री ब्रह्मरूपिणी ।।

विद्या वरिष्ठा यद्यस्मात्सैवास्माकं हि कामधुक् ॥ २६ ॥

किं किं वा न प्रदद्यात्सा गायत्री परदेवता।

स्वाराधकानां भक्तानां या ब्रह्मैव प्रयच्छति ॥ २७ ॥

त्वयाध्यापितपूर्वा या श्रौतविद्या मयि स्थिता ।

तयैव विद्यया तात करिष्ये साधु जीवनम् ॥ २८ ॥

इत्येवं शपथं कृत्वा ज्येष्ठे तूपरते सति ।

पितरं प्रणिपत्याशु तत्कनिष्ठोऽप्यभाषत ॥ २९ ॥

शब्दशास्त्रस्य हे तात पाठप्रवचनादिभिः ।

जीविष्ये ऽहं चिरं कालं बहुलं धनमर्जयन ॥ ३० ॥

मीमांसाद्वितयस्यैव पाठप्रवचनार्जितैः ।

धनैर्जीविष्य इत्येवं तृतीयोऽप्यब्रवीद्वचः ॥ ३१

अनन्तरं चतुर्थस्तु धीरो वाचालकाग्रणीः ।

पितरं प्राह विनयात्कृताञ्जलिरिदं वचः ॥ ३२ ॥

न क्वापि तुच्छफलदवेदशास्त्रादिविद्यया ।

जीवेयं किंतु तास्कर्यविद्याकामदुहा गुरो ॥ ३३ ॥

इति तद्गिरमाकर्ण्य कर्णनाराचिकायिताम् ।।

ब्रह्मज्ञानी सुदुःखार्तस्तमुद्दीक्ष्याब्रवीद्वचः ॥ ३४ ॥

हा कष्टमभवद्बुद्धिस्तवेत्थंरूपिणी कथम् ।

शिशो त्वय्येव काणादविद्यायां स्थितिमीयुषि ॥ ३५ ॥

विश्वसेत्कृष्णसर्प वा व्याघ्र वापि च योषितम् ।

न विश्वसेन्चौर्यविद्यां प्राणमानापहारिणीम् ॥ ३६ ॥

कुपुत्रवत्त्वदोषेण मदीयतपसार्जिताः ।

मत्पुण्यलोका निखिला नाशमेष्यन्त्यसंशयः ॥ ३७ ॥

इत्युक्त्वा शोकसंतप्तहृदयं साश्रुलोचनम् ।

पितरं प्रेक्ष्य स प्राह धर्मसंग्रहिसंज्ञकः ॥ ३८ ॥

तात मा वह शोकं त्वं क्वापि मद्विषये यतः ।

तास्कर्यविद्यानैपुण्यसर्वस्वं मद्धृदि स्थितम् ॥ ३९ ॥

नैव निन्द्या क्वापि सा हि चौर्यविद्या महीयसी।

चतुःषष्टिकलासंख्या यया संपूर्तिमागता ॥ ४० ॥

तथापि तस्या निन्द्यत्वमतद्धर्मविदां धिया ।

भाति कौशिकदृष्ट्यार्कप्रभाया निन्द्यता यथा ॥ ४१ ॥

चौर्यस्थलास्थलज्ञानं देशकालविनिर्णयः ।

अदृश्याञ्जनसिद्ध्याद्या धर्मास्तास्करिका मता: ॥ ४२ ॥

चौर्येऽपि वर्तते धर्माधर्मचिन्ता गरीयसी।

यया विहीनस्तास्कर्याद्बध्यवध्यत्वमाप्नुयात् ॥ ४३ ॥

चौर्यवेषं मोहमूर्छाचूर्णसंग्रहणादिकम् ।

अलब्ध्वा चौर्यकृद्भूयाद् बध्यो वध्यश्च राजभिः ॥ ४४ ॥

अमूल्यवस्तुहृच्चौर्यधर्ममार्गाविरोधतः ।

यः कुत्राप्यगृहीतश्च स चोरो भूपतेः समः ॥ ४५ ॥

व्यवहारे चौर्यकर्म कृत्वा तच्छादनाक्षमः ।

परमार्थे ज्ञानचौर्यं कृत्वा तच्छादकः कथम् ॥ ४६ ॥

  

सामर्थ्यमस्ति मम मोहनचूर्णमन्त्र

तन्त्रादिभिर्निखिलमानुषचित्तवृत्तिम् ।

संमोह्य तस्करितुमार्य गुरो तदर्थं

दातुं त्वमर्हसि जवादधुनाभ्यनुज्ञाम् ॥ ४७ ॥

  

इत्याकर्ण्य वचस्तस्य धर्मसंग्रहिण: पिता ।

क्षणमालोच्य निश्चित्य दैवतन्त्रं वचो ऽब्रवीत् ॥ ४८ ॥

  

विधिर्बलीयसी पुत्र प्राणिनां दुस्त्यजा हि सा ।

यथेष्टवृत्त्या जीवस्व मानृतं वद किंचन ॥ ४९ ॥

धर्मचौर्येण ते सत्यवचनेन च मङ्गलम् ।

भूयादेव न संदेहः कीर्त्यायुर्वंशवृद्धिदम् ॥ ५० ॥

इत्युक्त्वा सहसा योगी दृढयोगसमाधिना।

भित्त्वा स्वकीयमूर्धानं निश्चक्राम बहिर्जवात् ॥ ५१ ॥

  

साक्षाच्छङ्कररूपिभिः शिवगणैरानीतमन्यादृशं

भास्वत्कोटिसमं विमानमधिरुह्यातुल्यदिव्याकृतिः ।

वीणावेणुमृदङ्गवाद्यनिनदर्भिन्दन्नभोमण्डलं ।

श्रीकैलासमवाप सोऽयममरीगाढस्तनालिङ्गितः ॥ ५२ ॥

  

पातिव्रत्यप्रभावेण तत्पत्न्यनुमृतिं गता।

कमनीयाकृतिर्भूत्वा कमित्रन्तिकमाप सा ॥ ५३ ॥

ततस्ते तनयाः सर्वे तयोः पित्रोर्यथाक्रमम् ।

कृत्वौर्ध्वदेहिकं कर्म स्वां स्वां वृत्तिं समाश्रयन् ॥ ५४ ॥

  
  

इति श्रीधर्मचौर्यरसायनग्रन्थे प्रथमाश्वासः ।

  

