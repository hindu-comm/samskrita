+++
title = "000 Mohan Chettoor"

+++
[[Mohan Chettoor	2021-12-12, 21:31:05 [Source](https://groups.google.com/g/samskrita/c/8qrp7zoGZY8)]]







MukundamAlAstotram by Kulashekhara Versions 1 and 2

मुकुन्दमालास्तोत्रम् कुलशेखरविरचितम् संस्करण् १ अथवा २

  
  





संस्करण् - १ श्लोक संख्या ४०



श्रीवल्लभेति वरदेति दयापरेति

भक्तप्रियेति भवलुण्ठनकोविदेति ।

नाथेति नागशयनेति जगन्निवासेत्य्

आलापिनं प्रतिदिनं कुरु मां मुकुन्द ॥ १॥



जयतु जयतु देवो देवकीनन्दनोऽयं

जयतु जयतु कृष्णो वृष्णिवंशप्रदीपः ।

जयतु जयतु मेघश्यामलः कोमलाङ्गो

जयतु जयतु पृथ्वीभारनाशो मुकुन्दः ॥ २॥॥ का २॥



मुकुन्द मूर्ध्ना प्रणिपत्य याचे

भवन्तमेकान्तमियन्तमर्थम् ।

अविस्मृतिस्त्वच्चरणारविन्दे

भवे भवे मेऽस्तु भवत्प्रसादात् ॥ ३॥॥ का ३॥



नाहं वन्दे तव चरणयोर्द्वन्द्वमद्वन्द्वहेतोः

कुम्भीपाकं गुरुमपि हरे नारकं नापनेतुम् ।

रम्यारामामृदुतनुलता नन्दने नापि रन्तुं

भावे भावे हृदयभवने भावयेयं भवन्तम् ॥ ४॥॥ का ५॥



नास्था धर्मे न वसुनिचये नैव कामोपभोगे

यद् भाव्यं तद् भवतु भगवन्पूर्वकर्मानुरूपम् ।

एतत्प्रार्थ्यं मम बहुमतं जन्मजन्मान्तरेऽपि

त्वत्पादाम्भोरुहयुगगता निश्चला भक्तिरस्तु ॥ ५॥॥ का ६॥



दिवि वा भुवि वा ममास्तु वासो

नरके वा नरकान्तक प्रकामम् ।

अवधीरितशारदारविन्दौ

चरणौ ते मरणेऽपि चिन्तयामि ॥ ६॥॥ का ७॥



कृष्ण त्वदीयपदपङ्कजपञ्जरान्तं

अद्यैव मे विशतु मानसराजहंसः ।

प्राणप्रयाणसमये कफवातपित्तैः

कण्ठावरोधनविधौ स्मरणं कुतस्ते ॥ ७॥



चिन्तयामि हरिमेव सन्ततं

मन्दहासमुदिताननाम्बुजं

नन्दगोपतनयं परात् परं

नारदादिमुनिवृन्दवन्दितम् ॥ ८॥



करचरणसरोजे कान्तिमन्नेत्रमीने

श्रममुषि भुजवीचिव्याकुलेऽगाधमार्गे ।

हरिसरसि विगाह्यापीय तेजोजलौघं

भवमरुपरिखिन्नः क्लेशमद्य त्यजामि ॥ ९॥



सरसिजनयने सशङ्खचक्रे

मुरभिदि मा विरमस्व चित्त रन्तुम् ।  var विरमेह

सुखतरमपरं न जातु जाने var सुखकर

हरिचरणस्मरणामृतेन तुल्यम् ॥ १०॥॥ का ८॥



माभीर्मन्दमनो विचिन्त्य बहुधा यामीश्चिरं यातनाः  var माभैर्मन्दमनो

नामी नः प्रभवन्ति पापरिपवः स्वामी ननु श्रीधरः ।

आलस्यं व्यपनीय भक्तिसुलभं ध्यायस्व नारायणं

लोकस्य व्यसनापनोदनकरो दासस्य किं न क्षमः ॥ ११॥॥ का ९॥



भवजलधिगतानां द्वन्द्ववाताहतानां

सुतदुहितृकलत्रत्राणभारार्दितानाम् ।

विषमविषयतोये मज्जतामप्लवानां

भवतु शरणमेको विष्णुपोतो नराणाम् ॥ १२॥



भवजलधिमगाधं दुस्तरं निस्तरेयं

कथमहमिति चेतो मा स्म गाः कातरत्वम् ।

सरसिजदृशि देवे तारकी भक्तिरेका var तावकी

नरकभिदि निषण्णा तारयिष्यत्यवश्यम् ॥ १३॥॥ का १०॥



तृष्णातोये मदनपवनोद्धूतमोहोर्मिमाले

दारावर्ते तनयसहजग्राहसङ्घाकुले च ।

संसाराख्ये महति जलधौ मज्जतां नस्त्रिधामन्

पादाम्भोजे वरद भवतो भक्तिनावं प्रयच्छ ॥ १४॥॥ का ११॥



माद्राक्षं क्षीणपुण्यान्क्षणमपि भवतो भक्तिहीनान्पदाब्जे

माश्रौषं श्राव्यबन्धं तव चरितमपास्यान्यदाख्यानजातम् ।  var
श्राव्यबद्धं

मास्मार्षं माधव त्वामपि भुवनपते चेतसापह्नुवानान् var मास्प्राक्षं

माभूवं त्वत्सपर्यापरिकररहितो जन्मजन्मान्तरेऽपि ॥ १५॥॥ का २३॥  var
त्वत्सपर्याव्यतिकररहितो



जिह्वे कीर्तय केशवं मुररिपुं चेतो भज श्रीधरं

पाणिद्वन्द्व समर्चयाच्युतकथाः श्रोत्रद्वय त्वं श‍ृणु ।

कृष्णं लोकय लोचनद्वय हरेर्गच्छाङ्घ्रियुग्मालयं

जिघ्र घ्राण मुकुन्दपादतुलसीं मूर्धन् नमाधोक्षजम् ॥ १६॥॥ का २६॥



हे लोकाः श्रुणुत प्रसूतिमरणव्याधेश्चिकित्सामिमां  var भो लोकाः

योगज्ञाः समुदाहरन्ति मुनयो यां याज्ञवल्क्यादयः ।

अन्तर्ज्योतिरमेयमेकममृतं कृष्णाख्यमापीयतां

तत्पीतं परमौषधं वितनुते निर्वानमत्यन्तिकम् ॥ १७॥॥ का १८॥  var यत्पितं



हे मर्त्याः परमं हितं श्रुणुत वो वक्ष्यामि सङ्क्षेपतः

संसारार्णवमापदूर्मिबहुलं सम्यक् प्रविश्य स्थिताः ।

नानाज्ञानमपास्य चेतसि नमो नारायणायेत्यमुं

मन्त्रं सप्रणवं प्रणामसहितं प्रावर्तयध्वं मुहुः ॥ १८॥



पृथ्वीरेणुरणुः पयांसि कणिकाः फल्गुस्फुलिङ्गोऽनल -

स्तेजो निःश्वसनं मरुत् तनुतरं रन्ध्रं सुसूक्ष्मं नभः ।

क्षुद्रा रुद्रपितामहप्रभृतयः कीटाः समस्ताः सुरा

दृष्टे यत्र स तावको विजयते ᳚भूमावधूतावधिः ॥ १९॥॥ का १२॥



बद्धेनाञ्जलिना नतेन शिरसा गात्रैः सरोमोद्गमैः

कण्ठेन स्वरगद्गदेन नयनेनोद्गीर्णबाष्पाम्बुना ।

नित्यं त्वच्चरणारविन्दयुगलध्यानामृतास्वादिनां

अस्माकं सरसीरुहाक्ष सततं सम्पद्यतां जीवितम् ॥ २०॥॥ का १९॥



हे गोपालक हे कृपाजलनिधे हे सिन्धुकन्यापते

हे कंसान्तक हे गजेन्द्रकरुणापारीण हे माधव ।

हे रामानुज हे जगत्त्रयगुरो हे पुण्डरीकाक्ष मां

हे गोपीजननाथ पालय परं जानामि न त्वां विना ॥ २१॥



भक्तापायभुजङ्गगारुडमणिस्त्रैलोक्यरक्षामणिर् var भक्ताद्वेषि

गोपीलोचनचातकाम्बुदमणिः सौन्दर्यमुद्रामणिः

यः कान्तामणिरुक्मिणीघनकुचद्वन्द्वैकभूषामणिः  var श्री कान्ता

श्रेयो देवशिखामणिर्दिशतु नो गोपालचूडामणिः ॥ २२॥॥ का २८॥ var श्रेयो ध्येय



शत्रुच्छेदैकमन्त्रं सकलमुपनिषद्वाक्यसम्पूज्यमन्त्रं

संसारोत्तारमन्त्रं समुचिततमसः सङ्घनिर्याणमन्त्रम् । var समुदितमनसां

सर्वैश्वर्यैकमन्त्रं व्यसनभुजगसन्दष्टसन्त्राणमन्त्रं

जिह्वे श्रीकृष्णमन्त्रं जप जप सततं जन्मसाफल्यमन्त्रम् ॥ २३॥॥ का २९ ॥



व्यामोहप्रशमौषधं मुनिमनोवृत्तिप्रवृत्त्यौषधं var

व्यामोहोद्दलनौषधं

दैत्येन्द्रार्तिकरौषधं त्रिजगतां सञ्जीवनैकौषधम् । var

दैत्यानर्थकरौषधं

भक्तात्यन्तहितौषधं भवभयप्रध्वंसनैकौषधं var

भक्तार्तिप्रशमौषधं भवभयप्रध्वंसि दिव्यौषधं

श्रेयःप्राप्तिकरौषधं पिब मनः श्रीकृष्णदिव्यौषधम् ॥ २४॥॥ का ३० ॥  var
श्रीकृष्णनामौषधम्



आम्नायाभ्यसनान्यरण्यरुदितं वेदव्रतान्यन्वहं  var कृच्छूव्रतान्यन्वहं

मेदश्छेदफलानि पूर्तविधयः सर्वं हुतं भस्मनि ।  var मेदच्छेदपदानि

तीर्थानामवगाहनानि च गजस्नानं विना यत्पद -

द्वन्द्वाम्भोरुहसंस्मृतिं विजयते देवः स नारायणः ॥ २५॥॥ का १३॥ var
द्वन्द्वाम्भोरुहसंस्तुतिं



श्रीमन्नाम प्रोच्य नारायणाख्यं

केन प्रापुर्वाञ्छितं पापिनोऽपि ।  var येन

हा नः पूर्वं वाक्प्रवृत्ता न तस्मिं -

स्तेन प्राप्तं गर्भवासादिदुःखम् ॥ २६॥॥ का २२॥



मज्जन्मनः फलमिदं मधुकैटभारे

मत्प्रार्थनीयमदनुग्रह एष एव ।

त्वद्भृत्यभृत्यपरिचारकभृत्यभृत्य-

भृत्यस्य भृत्य इति मां स्मर लोकनाथ ॥ २७॥



नाथे नःपुरुषोत्तमे त्रिजगतामेकाधिपे चेतसा var श्रीपुरुषोत्तमे

सेव्ये स्वस्य पदस्य दातरि परे नारायणे तिष्ठति ।

यं कञ्चित्पुरुषाधमं कतिपयग्रामेशमल्पार्थदं

सेवायै मृगयामहे नरमहो मूढा वराका वयम् ॥ २८॥॥ का १७॥



मदन परिहर स्थितिं मदीये

मनसि मुकुन्दपदारविन्दधाम्नि ।

हरनयनकृशानुना कृशोऽसि

स्मरसि न चक्रपराक्रमं मुरारेः ॥ २९॥॥ का २४॥



तत्त्वं ब्रुवाणानि परं परस्तान्  var परस्मात्

मधु क्षरन्तीव मुदावहानि ।  var अहो क्षरन्तीव सुधां पदानि ।

प्रवर्तय प्राञ्जलिरस्मि जिह्वे  var आवर्तय

नामानि नारायणगोचराणि ॥ ३०॥॥ का २०॥



इदं शरीरं परिणामपेशलं var श्लथसन्धिजर्जरं

पतत्यवश्यं परिणामपेशलम् ।  var पतत्यवश्यं श्लथसंधि जर्जरम् ।

किमौषधैः क्लिश्यसि मूढ दुर्मते

निरामयं कृष्णरसायनं पिब ॥ ३१॥॥ का २१॥



दारा वाराकरवरसुता ते तनूजो विरिञ्चिः var तेऽङ्गजोऽयं

स्तोता वेदस्तव सुरगणो भृत्यवर्गः प्रसादः ।

मुक्तिर्माया जगद् अविकलं तावकी देवकी ते  var मुक्तिर्मध्ये

माता मित्रं बलरिपुसुतस्तत्त्वदन्यंन जाने ॥ ३२॥॥ का २५॥ var
बलरिपुसुतस्तत्त्वतोऽन्यन्न



कृष्णो रक्षतु नो जगत्त्रयगुरुः कृष्णं नमध्वं सदा

कृष्णेनाखिलशत्रवो विनिहताः कृष्णाय तस्मै नमः ।

कृष्णादेव समुत्थितं जगदिदं कृष्णस्य दासोऽस्म्यहं

कृष्णे तिष्ठति विश्वमेतद् अखिलं हे! कृष्ण रक्षस्व माम् ॥ ३३॥



तत् त्वं प्रसीद भगवन् कुरु मय्यनाथे

विष्णो कृपां परमकारुणिकः खलु त्वम् ।

संसारसागरनिमग्नमनन्त दीनं

उद्धर्तुमर्हसि हरे पुरुषोत्तमोऽसि ॥ ३४॥



नमामि नारायणपादपङ्कजं

करोमि नारायणपूजनं सदा ।

वदामि नारायणनाम निर्मलं

स्मरामि नारायणतत्त्वमव्ययम् ॥ ३५॥



श्रीनाथ नारायण वासुदेव

श्रीकृष्ण भक्तप्रिय चक्रपाणे ।

श्रीपद्मनाभाच्युत कैटभारे

श्रीराम पद्माक्ष हरे मुरारे ॥ ३६॥



अनन्त वैकुण्ठ मुकुन्द कृष्ण  var आनन्द गोविन्द मुकुन्द राम

गोविन्द दामोदर माधवेति ।  var नारायणानन्त निरामयेति ।

वक्तुं समर्थोऽपि न वक्ति कश्चित्

अहो जनानां व्यसनाभिमुख्यम् ॥ ३७॥ ॥ का १४ ॥ var व्यसनानिमोक्षे



ध्यायन्ति ये विष्णुमनन्तमव्ययं

हृत्पद्ममध्ये सततं व्यवस्थितम् ।

समाहितानां सतताभयप्रदं

ते यान्ति सिद्धिं परमां तु वैष्णवीम् ॥ ३८॥



क्षीरसागरतरङ्गशीकरा -

सारतारकितचारुमूर्तये ।

भोगिभोगशयनीयशायिने

माधवाय मधुविद्विषे नमः ॥ ३९॥ ॥ का १५॥



यस्य प्रियौ श्रुतिधरौ कविलोकवीरौ var कविलोकगीतौ

मित्रे द्विजन्मवरपद्मशरावभूताम् । var द्विजन्मपरिवारशिवावभूताम् ।

तेनाम्बुजाक्षचरणाम्बुजषट्पदेन

राज्ञा कृता कृतिरियं कुलशेखरेण ॥ ४०॥॥ का ३४॥ var स्तुतिरियं



॥ इति श्रीकुलशेखरेण विरचिता मुकुन्दमाला सम्पूर्णा ॥



------------------------------------------------------------------------





संस्करण् - २ श्लोक संख्या ५४



वन्दे मुकुन्दमरविन्ददलायताक्षं

कुन्देन्दुशङ्खदशनं शिशुगोपवेषम् ।

इन्द्रादिदेवगणवन्दितपादपीठं

वृन्दावनालयमहं वसुदेवसूनुम् ॥ १॥॥ का १॥



श्रीवल्लभेति वरदेति दयापरेति

भक्तप्रियेति भवलुण्ठनकोविदेति ।

नाथेति नागशयनेति जगन्निवासेत्य्

आलापिनं प्रतिदिनं कुरु मां मुकुन्द ॥ २॥॥ का ??॥



जयतु जयतु देवो देवकीनन्दनोऽयं

जयतु जयतु कृष्णो वृष्णिवंशप्रदीपः ।

जयतु जयतु मेघश्यामलः कोमलाङ्गो

जयतु जयतु पृथ्वीभारनाशो मुकुन्दः ॥ ३॥॥ का २॥



मुकुन्द मूर्ध्ना प्रणिपत्य याचे

भवन्तमेकान्तमियन्तमर्थम् ।

अविस्मृतिस्त्वच्चरणारविन्दे

भवे भवे मेऽस्तु भवत्प्रसादात् ॥ ४॥॥ का ३॥



नाहं वन्दे तव चरणयोर्द्वन्द्वमद्वन्द्वहेतोः

कुम्भीपाकं गुरुमपि हरे नारकं नापनेतुम् ।

रम्यारामामृदुतनुलता नन्दने नापि रन्तुं

भावे भावे हृदयभवने भावयेयं भवन्तम् ॥ ५॥॥ का ५॥



नास्था धर्मे न वसुनिचये नैव कामोपभोगे

यद् भाव्यं तद् भवतु भगवन्पूर्वकर्मानुरूपम् ।

एतत्प्रार्थ्यं मम बहुमतं जन्मजन्मान्तरेऽपि

त्वत्पादाम्भोरुहयुगगता निश्चला भक्तिरस्तु ॥ ६॥॥ का ६॥



दिवि वा भुवि वा ममास्तु वासो

नरके वा नरकान्तक प्रकामम् ।

अवधीरितशारदारविन्दौ

चरणौ ते मरणेऽपि चिन्तयामि ॥ ७॥॥ का ७॥



चिन्तयामि हरिमेव सन्ततं

मन्दहासमुदिताननाम्बुजं

नन्दगोपतनयं परात् परं

नारदादिमुनिवृन्दवन्दितम् ॥ ८॥॥ का ??॥



करचरणसरोजे कान्तिमन्नेत्रमीने

श्रममुषि भुजवीचिव्याकुलेऽगाधमार्गे ।

हरिसरसि विगाह्यापीय तेजोजलौघं

भवमरुपरिखिन्नः क्लेशमद्य त्यजामि ॥ ९॥॥ का ??॥



सरसिजनयने सशङ्खचक्रे

मुरभिदि मा विरमस्व चित्त रन्तुम् ।  var विरमेह

सुखतरमपरं न जातु जाने var सुखकर

हरिचरणस्मरणामृतेन तुल्यम् ॥ १०॥॥ का ८॥



माभीर्मन्दमनो विचिन्त्य बहुधा यामीश्चिरं यातनाः  var माभैर्मन्दमनो

नामी नः प्रभवन्ति पापरिपवः स्वामी ननु श्रीधरः ।

आलस्यं व्यपनीय भक्तिसुलभं ध्यायस्व नारायणं

लोकस्य व्यसनापनोदनकरो दासस्य किं न क्षमः ॥ ११॥॥ का ९॥



भवजलधिगतानां द्वन्द्ववाताहतानां

सुतदुहितृकलत्रत्राणभारार्दितानाम् ।

विषमविषयतोये मज्जतामप्लवानां

भवतु शरणमेको विष्णुपोतो नराणाम् ॥ १२॥



भवजलधिमगाधं दुस्तरं निस्तरेयं

कथमहमिति चेतो मा स्म गाः कातरत्वम् ।

सरसिजदृशि देवे तारकी भक्तिरेका var तावकी

नरकभिदि निषण्णा तारयिष्यत्यवश्यम् ॥ १३॥॥ का १०॥



तृष्णातोये मदनपवनोद्धूतमोहोर्मिमाले

दारावर्ते तनयसहजग्राहसङ्घाकुले च ।

संसाराख्ये महति जलधौ मज्जतां नस्त्रिधामन्

पादाम्भोजे वरद भवतो भक्तिनावं प्रयच्छ ॥ १४॥॥ का ११॥



पृथ्वीरेणुरणुः पयांसि कणिकाः फल्गुस्फुलिङ्गोऽनल -

स्तेजो निःश्वसनं मरुत् तनुतरं रन्ध्रं सुसूक्ष्मं नभः ।

क्षुद्रा रुद्रपितामहप्रभृतयः कीटाः समस्ताः सुरा

दृष्टे यत्र स तावको विजयते ᳚भूमावधूतावधिः ॥ १५॥॥ का १२॥



हे लोकाः श्रुणुत प्रसूतिमरणव्याधेश्चिकित्सामिमां  var भो लोकाः

योगज्ञाः समुदाहरन्ति मुनयो यां याज्ञवल्क्यादयः ।

अन्तर्ज्योतिरमेयमेकममृतं कृष्णाख्यमापीयतां

तत्पीतं परमौषधं वितनुते निर्वानमत्यन्तिकम् ॥ १६॥॥ का १८॥  var यत्पितं



हे मर्त्याः परमं हितं श्रुणुत वो वक्ष्यामि सङ्क्षेपतः

संसारार्णवमापदूर्मिबहुलं सम्यक् प्रविश्य स्थिताः ।

नानाज्ञानमपास्य चेतसि नमो नारायणायेत्यमुं

मन्त्रं सप्रणवं प्रणामसहितं प्रावर्तयध्वं मुहुः ॥ १७॥



नाथे नःपुरुषोत्तमे त्रिजगतामेकाधिपे चेतसा var श्रीपुरुषोत्तमे

सेव्ये स्वस्य पदस्य दातरि परे नारायणे तिष्ठति ।

यं कञ्चित्पुरुषाधमं कतिपयग्रामेशमल्पार्थदं

सेवायै मृगयामहे नरमहो मूढा वराका वयम् ॥ १८॥॥ का १७॥



बद्धेनाञ्जलिना नतेन शिरसा गात्रैः सरोमोद्गमैः

कण्ठेन स्वरगद्गदेन नयनेनोद्गीर्णबाष्पाम्बुना ।

नित्यं त्वच्चरणारविन्दयुगलध्यानामृतास्वादिनां

अस्माकं सरसीरुहाक्ष सततं सम्पद्यतां जीवितम् ॥ १९॥॥ का १९॥



यत् कृष्णप्रणिपातधूलिधवलं तद् वर्ष्म तद् वै शिरस्  var  तद्वै शिरः स्याच्छुमं

ते नेत्रे तमसोज्झिते सुरुचिरे याभ्यां हरिर्दृश्यते ।

सा बुद्धिर्विमलेन्दुशङ्खधवला या माधवाध्यायिनी   var
बुद्धिर्नियमैर्यमैश्च विमला

सा जिह्वामृतवर्षिणी प्रतिपदं या स्तौति नारायणम् ॥ २०॥॥ का २७॥



जिह्वे कीर्तय केशवं मुररिपुं चेतो भज श्रीधरं

पाणिद्वन्द्व समर्चयाच्युतकथाः श्रोत्रद्वय त्वं श‍ृणु ।

कृष्णं लोकय लोचनद्वय हरेर्गच्छाङ्घ्रियुग्मालयं

जिघ्र घ्राण मुकुन्दपादतुलसीं मूर्धन् नमाधोक्षजम् ॥ २१॥॥ का २६॥



आम्नायाभ्यसनान्यरण्यरुदितं वेदव्रतान्यन्वहं  var कृच्छूव्रतान्यन्वहं

मेदश्छेदफलानि पूर्तविधयः सर्वं हुतं भस्मनि ।  var मेदच्छेदपदानि

तीर्थानामवगाहनानि च गजस्नानं विना यत्पद -

द्वन्द्वाम्भोरुहसंस्मृतिं विजयते देवः स नारायणः ॥ २२॥॥ का १३॥ var
द्वन्द्वाम्भोरुहसंस्तुतिं



मदन परिहर स्थितिं मदीये

मनसि मुकुन्दपदारविन्दधाम्नि ।

हरनयनकृशानुना कृशोऽसि

स्मरसि न चक्रपराक्रमं मुरारेः ॥ २३॥॥ का २४॥



नाथे धातरि भोगिभोगशयने नारायणे माधवे

देवे देवकिनन्दने सुरवरे चक्रायुधे शार्ङ्गिणि ।

लीलाशेषजगत्प्रपञ्चजठरे विश्वेश्वरे श्रीधरे

गोविन्दे कुरु चित्तवृत्तिमचलामन्यैस्तु किं वर्तनैः ॥ २४॥



माद्राक्षं क्षीणपुण्यान्क्षणमपि भवतो भक्तिहीनान्पदाब्जे

माश्रौषं श्राव्यबन्धं तव चरितमपास्यान्यदाख्यानजातम् ।  var
श्राव्यबद्धं

मास्मार्षं माधव त्वामपि भुवनपते चेतसापह्नुवानान् var मास्प्राक्षं

माभूवं त्वत्सपर्यापरिकररहितो जन्मजन्मान्तरेऽपि ॥ २५॥॥ का २३॥  var
त्वत्सपर्याव्यतिकररहितो



मज्जन्मनः फलमिदं मधुकैटभारे

मत्प्रार्थनीयमदनुग्रह एष एव ।

त्वद्भृत्यभृत्यपरिचारकभृत्यभृत्य-

भृत्यस्य भृत्य इति मां स्मर लोकनाथ ॥ २६॥



तत्त्वं ब्रुवाणानि परं परस्तान्  var परस्मात्

मधु क्षरन्तीव मुदावहानि ।  var अहो क्षरन्तीव सुधां पदानि ।

प्रवर्तय प्राञ्जलिरस्मि जिह्वे  var आवर्तय

नामानि नारायणगोचराणि ॥ २७॥॥ का २०॥



नमामि नारायणपादपङ्कजं

करोमि नारायणपूजनं सदा ।

वदामि नारायणनाम निर्मलं

स्मरामि नारायणतत्त्वमव्ययम् ॥ २८॥



श्रीनाथ नारायण वासुदेव

श्रीकृष्ण भक्तप्रिय चक्रपाणे ।

श्रीपद्मनाभाच्युत कैटभारे

श्रीराम पद्माक्ष हरे मुरारे ॥ २९॥



अनन्त वैकुण्ठ मुकुन्द कृष्ण  var आनन्द गोविन्द मुकुन्द राम

गोविन्द दामोदर माधवेति ।  var नारायणानन्त निरामयेति ।

वक्तुं समर्थोऽपि न वक्ति कश्चित्

अहो जनानां व्यसनाभिमुख्यम् ॥ ३०॥ ॥ का १४ ॥ var व्यसनानिमोक्षे



भक्तापायभुजङ्गगारुडमणिस्त्रैलोक्यरक्षामणिर् var भक्ताद्वेषि

गोपीलोचनचातकाम्बुदमणिः सौन्दर्यमुद्रामणिः

यः कान्तामणिरुक्मिणीघनकुचद्वन्द्वैकभूषामणिः  var श्री कान्ता

श्रेयो देवशिखामणिर्दिशतु नो गोपालचूडामणिः ॥ ३१॥॥ का २८॥ var श्रेयो ध्येय



शत्रुच्छेदैकमन्त्रं सकलमुपनिषद्वाक्यसम्पूज्यमन्त्रं

संसारोत्तारमन्त्रं समुचिततमसः सङ्घनिर्याणमन्त्रम् । var समुदितमनसां

सर्वैश्वर्यैकमन्त्रं व्यसनभुजगसन्दष्टसन्त्राणमन्त्रं

जिह्वे श्रीकृष्णमन्त्रं जप जप सततं जन्मसाफल्यमन्त्रम् ॥ ३२॥॥ का २९ ॥



व्यामोहप्रशमौषधं मुनिमनोवृत्तिप्रवृत्त्यौषधं var

व्यामोहोद्दलनौषधं

दैत्येन्द्रार्तिकरौषधं त्रिजगतां सञ्जीवनैकौषधम् । var

दैत्यानर्थकरौषधं

भक्तात्यन्तहितौषधं भवभयप्रध्वंसनैकौषधं var

भक्तार्तिप्रशमौषधं भवभयप्रध्वंसि दिव्यौषधं

श्रेयःप्राप्तिकरौषधं पिब मनः श्रीकृष्णदिव्यौषधम् ॥ ३३॥॥ का ३० ॥  var
श्रीकृष्णनामौषधम्



कृष्ण त्वदीयपदपङ्कजपञ्जरान्तं

अद्यैव मे विशतु मानसराजहंसः ।

प्राणप्रयाणसमये कफवातपित्तैः

कण्ठावरोधनविधौ स्मरणं कुतस्ते ॥ ३४॥



चेतश्चिन्तय कीर्तयस्व रसने नम्रीभव त्वं शिरो

हस्तावञ्जलिसम्पुटं रचयतं वन्दस्व दीर्घं वपुः ।

आत्मन् संश्रय पुण्डरीकनयनं नागाचलेन्द्रस्थितं

धन्यं पुण्यतमं तदेव परमं दैवं हि संसिद्धये ॥ ३५॥



श‍ृण्वन् जनार्दनकथागुणकीर्तनानि

देहे न यस्य पुलकोद्गमरोमराजिः ।

नोत्पद्यते नयनयोर्विमलाम्बुमाला

धिक् तस्य जीवितमहो पुरुषाधमस्य ॥ ३६॥



अन्धस्य मे हृतविवेकमहाधनस्य

चौरैः प्रभो बलिभिरिन्द्रियनामधेयैः ।

मोहान्धकूपकुहरे विनिपातितस्य

देवेश देहि कृपणस्य करावलम्बम् ॥ ३७॥



इदं शरीरं परिणामपेशलं var श्लथसन्धिजर्जरं

पतत्यवश्यं परिणामपेशलम् ।  var पतत्यवश्यं श्लथसंधि जर्जरम् ।

किमौषधैः क्लिश्यसि मूढ दुर्मते

निरामयं कृष्णरसायनं पिब ॥ ३८॥॥ का २१॥



आश्चर्यमेतद् धि मनुष्यलोके

सुधां परित्यज्य विषं पिबन्ति ।

नामानि नारायणगोचराणि

त्यक्त्वान्यवाचः कुहकाः पठन्ति ॥ ३९॥॥ का ३१ ॥



त्यजन्तु बान्धवाः सर्वे

निन्दन्तु गुरवो जनाः ।

तथापि परमानन्दो

गोविन्दो मम जीवनम्ः ॥ ४०॥



सत्यं ब्रवीमि मनुजाः स्वयमूर्ध्वबाहुर्

यो यो मुकुन्द नरसिंह जनार्दनेति ।

जीवो जपत्यनुदिनं मरणे रणे वा

पाषाणकाष्ठसदृशाय ददात्यभीष्टम् ॥ ४१॥



नारायणाय नम इत्यमुमेव मन्त्रं

संसारघोरविषनिर्हरणाय नित्यम् ।

श‍ृण्वन्तु भव्यमतयो यतयोऽनुरागाद्

उच्चैस्तरामुपदिशाम्यहमूर्ध्वबाहुः ॥ ४२॥



चित्तं नैव निवर्तते क्षणमपि श्रीकृष्णपादाम्बुजा -

न्निन्दन्तु प्रियबान्धवा गुरुजना गृह्णन्तु मुञ्चन्तु वा ।

दुर्वादं परिघोषयन्तु मनुजा वंशे कलङ्कोऽस्तु वा

तादृक्प्रेमधरानुरागमधुना मत्ताय मानं तु मे ॥ ४३॥



कृष्णो रक्षतु नो जगत्त्रयगुरुः कृष्णं नमध्वं सदा

कृष्णेनाखिलशत्रवो विनिहताः कृष्णाय तस्मै नमः ।

कृष्णादेव समुत्थितं जगदिदं कृष्णस्य दासोऽस्म्यहं

कृष्णे तिष्ठति विश्वमेतद् अखिलं हे! कृष्ण रक्षस्व माम् ॥ ४४॥



हे गोपालक हे कृपाजलनिधे हे सिन्धुकन्यापते

हे कंसान्तक हे गजेन्द्रकरुणापारीण हे माधव ।

हे रामानुज हे जगत्त्रयगुरो हे पुण्डरीकाक्ष मां

हे गोपीजननाथ पालय परं जानामि न त्वां विना ॥ ४५॥



दारा वाराकरवरसुता ते तनूजो विरिञ्चिः var तेऽङ्गजोऽयं

स्तोता वेदस्तव सुरगणो भृत्यवर्गः प्रसादः ।

मुक्तिर्माया जगद् अविकलं तावकी देवकी ते var मुक्तिर्मध्ये

माता मित्रं बलरिपुसुतस्तत्त्वदन्यंन जाने ॥ ४६॥॥ का २५॥ var
बलरिपुसुतस्तत्त्वतोऽन्यन्न



प्रणाममीशस्य शिरःफलं विदुः

तदर्चनं पाणिफलं दिवौकसः ।

मनःफलं तद्गुणतत्त्वचिन्तनं

वचःफलं तद्गुणकीर्तनं बुधाः ॥ ४७॥



श्रीमन्नाम प्रोच्य नारायणाख्यं

केन प्रापुर्वाञ्छितं पापिनोऽपि ।  var येन

हा नः पूर्वं वाक्प्रवृत्ता न तस्मिं-

स्तेन प्राप्तं गर्भवासादिदुःखम् ॥ ४८॥॥ का २२॥



ध्यायन्ति ये विष्णुमनन्तमव्ययं

हृत्पद्ममध्ये सततं व्यवस्थितम् ।

समाहितानां सतताभयप्रदं

ते यान्ति सिद्धिं परमां तु वैष्णवीम् ॥ ४९॥



तत् त्वं प्रसीद भगवन् कुरु मय्यनाथे

विष्णो कृपां परमकारुणिकः खलु त्वम् ।

संसारसागरनिमग्नमनन्त दीनं

उद्धर्तुमर्हसि हरे पुरुषोत्तमोऽसि ॥ ५०॥



क्षीरसागरतरङ्गशीकरा -

सारतारकितचारुमूर्तये ।

भोगिभोगशयनीयशायिने

माधवाय मधुविद्विषे नमः ॥ ५१॥ ॥ का १५॥



अलमलमलमेका प्राणिनां पातकानां

निरसनविषये या कृष्ण कृष्णेति वाणी ।

यदि भवति मुकुन्दे भक्तिरानन्दसान्द्रा

करतलकलिता सा मोक्षसम्राज्यलक्ष्मीः ॥ ५२॥



यस्य प्रियौ श्रुतिधरौ कविलोकवीरौ var कविलोकगीतौ

मित्रे द्विजन्मवरपद्मशरावभूताम् । var द्विजन्मपरिवारशिवावभूताम् ।

तेनाम्बुजाक्षचरणाम्बुजषट्पदेन

राज्ञा कृता कृतिरियं कुलशेखरेण ॥ ५३॥॥ का ३४॥ var स्तुतिरियं



मुकुन्दमालां पठतां नराणां

अशेषसौख्यं लभते न कः स्वित् ।

समस्तपापक्षयमेत्य देही

प्रयाति विष्णोः परमं पदं तत् ॥ ५४॥



॥ इति श्रीकुलशेखरेण विरचिता मुकुन्दमाला सम्पूर्णा ॥







------------------------------------------------------------------------





Proofread by Madhavi U mupadrasta at [gmail.com](http://gmail.com)

Sequence based on mukundamAlA by Ravindra Seth in Hindi available at DLI.



Some pAThabehda/variations are observed in numbering of the verses.

This would offset numbers stated in the reference and above.



श्रीगोविन्दपदाम्भोजमधुनो महदद्भुतम् । var श्रीमुकुन्दपदाम्भोजमधुनः परमाद्भुतम् ।

यत्पायिनो न मुह्यन्ति मुह्यन्ति यदपायिनः ॥ ५॥ ॥ का ४॥ var मुञ्चन्ति मुञ्चन्ति



रजसि निपतितानां मोहजालावृतानां

जननमरणदोलादुर्गसंसर्गगानाम् ।

शरणमशरणानामेक एवातुराणां

कुशलपथनियुक्तश्चक्रपाणिर्नराणाम् ॥ १६॥



अपराधसहस्रसङ्कुलं

पतितं भीमभवार्णवोदरे ।

अगतिं शरणागतं हरे

कृपया केवलमात्मसात् कुरु ॥ १७॥



मा मे स्त्रीत्वं मा च मे स्यात् कुभावो

मा मूर्खत्वं मा कुदेशेषु जन्म ।

मिथ्यादृष्टिर्मा च मे स्यात् कदाचित्

जातौ जातौ विष्णुभक्तो भवेयम् ॥ १८॥



कायेन वाचा मनसेन्द्रियैश्च

बुद्ध्यात्मना वानुसृतिर्स्वभावात् ।

करोमि यद् यत् सकलं परस्मै

नारायणायैव समर्पयामि ॥ १९॥



यत् कृतं यत् करिष्यामि

तत् सर्वं न मया कृतम् ।

तव्या कृतं तु फलभुक्

त्वमेव मधुसूदन ॥ २०॥





There are two variants to this stotra found in publications. Version 1 is

more common, and 2 appears to be expanded by the devotees.

The sequence differs and there are quite a few variations found

among different prints.

  

