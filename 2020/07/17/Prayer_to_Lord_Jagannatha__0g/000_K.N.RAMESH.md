+++
title = "000 K.N.RAMESH"

+++
[[K.N.RAMESH	2020-07-17, 17:44:20 [Source](https://groups.google.com/g/samskrita/c/0g3zPvIZzAQ)]]



श्रीजगन्नाथप्रार्थना  
\*\*\*\*\*\*\*\*\*\*\*\*\*\*\*  
(१)  
यात्रैषमो नो भविता त्वदीया  
निषेधवार्त्तां सहसा निशम्य।  
सत्यप्रतीतिर्हृदि जायते नो  
वन्दे जगन्नाथ ! कृपां कुरुष्व ।।  
(२)  
रथस्त्वदीयो वडदाण्डपृष्ठे  
विराजते ते सुखवर्द्धनाय ।  
तच्छिल्पिकारा बहुदुःखिताश्च  
वन्दे जगन्नाथ ! कृपां कुरुष्व ।।  
(३)  
किं वा करोणाकवलात् स्वभक्तान्  
पातुं किलेदं नवकौशलं ते।  
न्यायाधिपानां न्यवसद् गले वा  
वन्दे जगन्नाथ ! कृपां कुरुष्व ।।  
(४)  
भजन्ति भक्तास्तव दर्शनार्थम्  
इच्छन्ति यात्रां परिपालनार्थम्।  
नूनं कथञ्चिद् हृदयं हरस्व  
वन्दे जगन्नाथ ! कृपां कुरुष्व ।।  
(४)  
यात्रां विना नस्यति कालधर्मो  
भक्ता भविष्यन्ति विषादमग्नाः।  
लीलां त्वदीयां परिदर्शयस्व  
वन्दे जगन्नाथ ! कृपां कुरुष्व ।।

(व्रजकिशोरः)

