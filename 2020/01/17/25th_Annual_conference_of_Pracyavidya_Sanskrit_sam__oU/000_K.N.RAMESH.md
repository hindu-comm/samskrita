+++
title = "000 K.N.RAMESH"

+++
[[K.N.RAMESH	2020-01-17, 20:20:45 [Source](https://groups.google.com/g/samskrita/c/oUJkmC96InM)]]



  
  

---------- Forwarded message ---------  
From: **Baldevanand Sagar** \<[baldevan...@gmail.com]()\>  
Date: Thu, 16 Jan 2020 at 23:09  
Subject: Fwd: अखिल-भारतीय-प्राच्यविद्या-सम्मेलनस्य पञ्चाशत्तमम् अधिवेशनं नागपुरे सम्पन्नम् ... ... बलदेवानन्द-सागरः  
To: National Conference \<[nsjc...@gmail.com]()\>  

  
  

मान्याः!  

नमोनमः \|हर्ष-प्रकर्ष-पुरस्सरं वृत्तमिदं संसूच्यते यद् अखिल-भारतीय-प्राच्यविद्या-सम्मेलनस्य **पञ्चाशत्तमम्**त्रिदिवसात्मकम् अधिवेशनं नागपुरे ऐषमः जान्युआरि-मासे नवम-दिनाङ्कात् आरब्धमासीत् \| तस्य सचित्रं विवरणमिदंपठन-प्रकाशन-प्रचारार्थं सञ्चिका-दवयेन साकं \[संस्कृतम्-words+pdf\] अत्रभवतां सौविध्यार्थं सम्प्रेष्यते \| सादरम् ... बलदेवानन्द-सागरः

--

Dr. Baldevanand Sagar

+91-9810562277



अखिल-भारतीय-प्राच्यविद्या-सम्मेलनस्य **पञ्चाशत्तमम् अधिवेशनं** नागपुरे सम्पन्नम् ...

... बलदेवानन्द-सागरः

हर्ष-प्रकर्ष-पुरस्सरं वृत्तमिदं संसूच्यते यद् अखिल-भारतीय-प्राच्यविद्यासम्मेलनस्य **पञ्चाशत्तमम्** अधिवेशनं नागपुरे ऐषमः जान्युआरि-मासे नवम-दिनाङ्कात्महता संरम्भेण समुत्साहेन च आरब्धम्, स्वामिनो विवेकानन्दस्य जन्म-जयन्त्यवसरे द्वादशे दिनाङ्के च परिपूर्णम् \|

 अस्य सम्मेलनस्य शताब्द-पूर्तिं संलक्ष्य आयोजकेन कविकुलगुरु-कालिदास-संस्कृत-

विश्व-विद्यालयेन आयोजितस्य त्रिदिवसात्मकस्य अस्याधिवेशनस्यअनेकानिवैशिष्ट्यानि

समुपकल्पितानि आसन्\|

एतेषु वैशिष्ट्येषु अन्यतमत्वेन अधिवेशनारम्भस्यपूर्व-सन्ध्यावसरेसर्वेsपि

सम्विभागाध्यक्षाःअधिवेशनस्य अध्यक्षेणमहामहोपाध्येनप्रो.गौतम-पटेलेन,महासचिवया

प्रो.सरोजाभाटे-महाभागया, कविकुलगुरु-कालिदास-संस्कृत-विश्व-विद्यालयस्यकुलपतिना

प्रो.श्रीनिवास-वरखेडी-महोदयेन, अधिवेशनस्यस्थानीय-सचिवेनचप्रो.मधुसूदन-पेन्ना-वर्येण

अभिनन्दिताःसम्मानिताश्च \|

अस्याधिवेशनस्य वैशिष्ट्येषु प्रथमे दिने प्रातः समुत्साहिनां नगर-वासिनां संस्कृत-

विद्यायाः भारतीय-विद्यायाः प्राच्यविद्यायाः चानुरागिणां छात्राणाम् अध्यापकानांशोधार्थिनां

च शोभायात्रा अन्यतमा \| एवमेव शोधपत्रोपस्थापनार्थं संस्कृत-पत्रकारिता, शिक्षाशास्त्रम्,

मराठी-वाङ्मयञ्चेति विषय-त्रयं संयोज्य अधिवेशनस्यवैशिष्ट्यम्आयोजकैःसम्वर्धितम्\| 

 आरम्भदिने प्रातः भारतस्य माननीयेन उपराष्ट्रपतिना वैङ्कय्या-नायडू-महोदयेन

अधिवेशनमिदम् उद्घाटितम् \| वैविद्ध्यपूर्णेsस्मिन् उद्घाटन-सामारोहे डिण्डि-यात्रा-द्वारा प्रकाशित-ग्रन्थानां लोक-संसूचनं विहितम् \| अत्रावसरे विदुषां सत्कार-सम्माननमपि अन्यतमम् आसीत् \|

प्रथम-दिवसीये शोधपत्रोपस्थापने **संस्कृत-पत्रकारिता-**सम्विभागे देशस्य नाना-दिग्विभागेभ्यः सम्प्राप्तानि आहत्य द्वाविंशतिः शोध-पत्राणि सम्प्रस्तुतानि \| एतादृशे महत्त्वाधायिनि सम्मेलने प्रथम-वारं अधुनातनोsयं महत्त्वाधायि-विषयः समावेशितः यस्य आध्यक्ष्यं संस्कृत-वार्ता-प्रसारक-चरेण बलदेवानन्द-सागरेण निर्व्यूढम् \|

विशिष्ट-व्याख्यान-माला, संस्कृत-पुस्तकानां प्रदर्शनी, संस्कृत-काव्य-गोष्ठी, दिनद्वयं विभिन्नाः सांस्कृतिक-कार्यक्रमाश्च अस्य अधिवेशनस्य आह्लादकरेषु वैशिष्ट्येषु अन्यतमत्वेन व्यराजन्त \|

 संस्कृत-पुस्तक-प्रदर्शन्यां संस्कृत-विद्यायाःभारतीय-विद्यायाःप्राच्यविद्यायाः च प्रमुखाः भारतीय-प्रकाशकाः स्व-स्व-मण्डपेषु ग्रन्थ-प्रदर्शनानि विहितवन्तः \|

 भारतस्य नाना-भागेभ्यः विदेशेभ्यः च समागताः विद्वान्सः प्रतिनिधयः च विशिष्टानि व्याख्यानानि गहनानुसन्धान-पूर्णानि शोधपत्राणि उपस्थापितवन्तः \| अधिवेशनस्यस्थानीय-सचिवेनप्रो.पेन्ना-वर्येण संसूचितं यत् विविध-सम्विभागेषु आहत्य द्वादश-शतं शोधपत्राणि प्रस्तुतानि \| विश्वस्य अतितरां महत्त्वाधायिनि अस्मिन् प्राच्यविद्या-सम्मेलनीये पञ्चाशत्तमे अधिवेशने सहभागीभूय प्रतिनिधयः विशिष्टाः विद्वान्सः अन्ये च सर्वेsपि सारस्वत-समाराधकाः धन्यताम् अन्वभवन् \|

 ००००००००००००००००००००

 -बलदेवानन्द-सागरः

दूरभाषः - ९८१०५६२२७७अणुप्रैषः - [baldevanand.sagar@gmail.com]()

  



