+++
title = "000 K.N.RAMESH"

+++
[[K.N.RAMESH	2020-12-07, 01:35:04 [Source](https://groups.google.com/g/samskrita/c/qDPA5KEsUug)]]



\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*

  ।। ॐ।। दिव्यगुणाः ।। ॐ।।

  \*\*\*\*\*\*\*\*\*\*\*\*\*\*\*\*\*\*\*\*\*\*\*\*\*

1.स्वाध्यायः-- -वेदवेदान्तशास्त्रपुराणादीनां नित्यं पठनम्, तेषां अहर्निशं सुविचारः हि

स्वाध्यायः इति नाम्ना ज्ञायते । वेदोपनिषद्-भगवद्गीता-पुराणादीनां

नियमितरूपेण अध्ययनद्वारा अस्मान्

स्वस्य व्यावहारिकजीवने दैवी-गुणानां

पालनाय अत्युत्तमा प्रेरणा लभ्यते ।

स्वस्य अघ्ययनम् आत्मनिरीक्षणं हि

स्वाध्यायः नाम्ना अभिधीयते । अनेन

आत्मसंयमाय ध्यानाभ्यासाय च स्थिरता प्राप्यते ।

2.तपः-शारीरिकस्तरेषु व्रतोपावासादीनाम् आचरणं हि तपः इति कथ्यते । अनेन तपसा शक्तिसञ्चयकारणात् आत्मविकाशः

सम्भवति ।

3.आर्जवम् -( सरलता )मनसा वाचा कर्मणा एकत्वं हि आर्जवम् इति नाम्ना

अभिधीयते ।

4.अहिंसा- स्वार्थवशात् अथवा द्वेषवशात् प्राणिभ्यः कष्टप्रदानं हि हिंसा नाम्ना अभिधीयते । तस्य अभावः हि अहिंसा अस्ति ।

5.सत्यम्- प्रमाणसिद्धम् अर्थं यथावत्

प्रकटीकरणं हि सत्यम् इति नाम्ना ज्ञायते ।

6.अक्रोधः- साधनास्थितौ केनापि

दुर्व्यवहारेण मनसि यः असन्तोषभावः

आगच्छति सः क्रोधः इति नाम्ना अभिधीयते ।तत्कालं तस्य भावस्य नियन्त्रणं हि अक्रोधः कथ्यते. 7.त्यागः- अहङ्कारस्य स्वार्थस्य वर्जनं हि त्यागः इति नाम्ना अभिधीयते ।

8.शान्तिः-परिस्थितिः दुःखदायिका

भवेत् तथापि मनसि यदि सन्तुलितभावः तिष्ठति तर्हि सा शान्तिः

नाम्ना ज्ञायते ।

9.अपैशुनम् - कस्यतित् नरस्य दोषदुर्वलतां अन्येषां स्ममुखे प्रकटीकरणं हि पैशुनम् कथ्यते ।पैशुनस्य अभावः हि अपैशुनम् अस्ति ।

10.दया-दुःख- कष्ट -पीडितानां प्राणिनां कृते कृपाभावः हि दया नाम्ना

अभिधीयते ।

\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*

