+++
title = "000 Jagannatha S"

+++
[[Jagannatha S	2020-04-04, 18:23:02 [Source](https://groups.google.com/g/samskrita/c/_WBwcVim-xE)]]



प्रतिवादिभयङ्करः अण्णङ्गराचार्यः (वेदान्तदेशिकग्रन्थमालायाः संपादकः, संप्रदायग्रन्थमालायाः संपादकः, वैदिकमनोहराख्यायाः संस्कृतपत्रिकायाः संपादकः, तिरु-वाय्-मोळि-कृतेः संस्कृतानुवादकश्च) कदाचित् मेलुकोटेप्रदेशं गतः सन् तत्रत्यं मठाधिपतिं द्रष्टुं मठमगच्छत्।मठाधिपतिः ससंभ्रमम् अण्णङ्गराचार्यं साष्टाङ्गं प्राणमत् ! विस्मितोsण्णङ्गराचार्यः \`\`स्वामिन् किमिदं शास्त्रविरुद्धम् आचर्यते भवता? वस्तुतस्तु संन्यासी सन् भवान्, गृहस्थेन सता मया प्रणन्तव्यः’’ इत्यवदत्। स मठाधिपतिः \`\`अयि भोः ! भवादृशं प्रचण्डपण्डितमाचार्यवर्यं च प्रणन्तुमुपक्रममाणस्य मम यदि संन्यासोsयं विघ्नो भवति, अयमहं सज्जोsस्मि संन्यासं विहातुम्।‘’ इति नम्रं कथयन् अण्ण्ङ्गराचार्यस्य विस्मयं वर्धितवान्।

(कस्यांचन स्मरणसंचिकायां पठितैषा घटना। स्मरणसंचिकाया अभिधानं विस्मृतं मया।)

मम प्रश्नः- तस्य मठाधिपतेः किमभिधानम् ?

तिरु-नारायण-जीयर् ?

