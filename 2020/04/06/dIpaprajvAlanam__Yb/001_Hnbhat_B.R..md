+++
title = "001 Hnbhat B.R."

+++
[[Hnbhat B.R.	2020-04-06, 08:54:44 [Source](https://groups.google.com/g/samskrita/c/Yb2O7TX2fMQ)]]



प्रज्वालितः इति आर्षः प्रयोगः। घटादिः ज्वलधातुः मितसंज्ञकः। "अनुपसर्गाद्वा" विकल्पेन मित्संज्ञायां मित्वपक्षे "मितां ह्रस्वः" इति ह्रस्वे ज्वलितः इति, मित्वाभावपक्षे ज्वालितः इति रूपद्वयम्। उपसर्गात् नित्यं मित्वाद् प्रज्वलितः इति ह्रस्व एव साधुः।

  

एवं प्रज्वलनमित्येव ण्यन्तादपि साध्वेव। उपसर्गं विना ज्वलनं ज्वालनमिति रूपद्वयमपि साध्वेव ण्यन्तात्। अण्यन्ताद् ज्वलनमिति उपसर्गेऽनुपसर्गे च।  
  

On Mon, 6 Apr 2020, 7:11 am Jagannatha S, \<[jaganna...@gmail.com]()\> wrote:  

> 
> > *नमोsस्तु ते व्यास विशालबुद्धे*, फुल्लारविन्दायतपत्रनेत्र। येन त्वया > भारततैलपूर्ण: **प्रज्वालितो **ज्ञानमय: प्रदीप:।। इत्यत्र प्रज्वालित > इति प्रयोगो विमृश्यः। अन्या च ज्वाला, अन्यश्च दीपः। प्रज्वालित इत्यत्र > प्रदीपित इत्युक्ते दीपस्य दीपनम् इत्यायाति, अर्थश्च समञ्जसायते। दीपस्य > प्रज्वालनं कथम् ?आर्षः प्रयोग इति किमत्र समाधातव्यम् ? >
> संस्कृतसम्मेलनेषु \`\`अधुना मुख्यातिथिभिः/अध्यक्षैः **दीपप्रज्वालनं** > कृत्वा कार्यक्रमस्य उद्घाटनं क्रियते’’ इति यदुच्यते, > तस्यौचित्यानौचित्येविचार्ये। >
> 

> --  
> You received this message because you are subscribed to the Google > Groups "samskrita" group.  
> To unsubscribe from this group and stop receiving emails from it, send > an email to [samskrita+...@googlegroups.com]().  
> To view this discussion on the web visit > [https://groups.google.com/d/msgid/samskrita/CAE7E-Bsczit_b%3D3N9ZFkmS7QfTzG44GY2xNVm-sG2OAjrBi27g%40mail.gmail.com](https://groups.google.com/d/msgid/samskrita/CAE7E-Bsczit_b%3D3N9ZFkmS7QfTzG44GY2xNVm-sG2OAjrBi27g%40mail.gmail.com?utm_medium=email&utm_source=footer).  

