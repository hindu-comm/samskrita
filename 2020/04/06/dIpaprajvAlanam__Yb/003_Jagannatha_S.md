+++
title = "003 Jagannatha S"

+++
[[Jagannatha S	2020-04-06, 11:05:45 [Source](https://groups.google.com/g/samskrita/c/Yb2O7TX2fMQ)]]



श्रीमन्तो भट्टवर्याः, धन्यतमोsस्मि कृतज्ञश्चास्मि
ज्ञापितविषयः।ज्वलधातोःण्यन्तप्रयोगस्य रहस्यं ज्ञात्वा नितरां तुष्टोsस्मि। अस्तु।

ज्वाला इतिशब्दस्य अर्थे मम संशयः\|ज्वाला त्वग्नेरङ्गम्। दीपस्य ज्वाला इति कथमेतत् इति प्रश्नस्याभिप्राय आसीत्।

प्रदीपज्वालाभिर्दिवसकरनीराजनविधिः

सुधासूतेश्चन्द्रोपलजललवैरर्घ्यरचना।

स्वकीयैरम्भोभिः सलिलनिधिसौहित्यकरणं

त्वदीयाभिर्वाग्भिस्तव जननि वाचां स्तुतिरियम्॥

इति सौन्दर्यलहर्याम्। (100)

विचारवर्धनार्थं प्रदीपज्वालाभिः इति सौन्दर्यलहर्याः प्रयोगे व्याख्यापङ्क्तय उद्ध्रियन्ते। ।(सं. ए.कुप्पुस्वामिशास्त्री.१९७६)



प्रदीपस्य करदीपिकायाः ज्वालाभिःकीलाभिः इति लक्ष्मीधरकृतायां लक्ष्मीधरायाम्



प्रदीपज्वालाभिः दीपप्रभाभिः इति कामेश्वरसूरिकृतायाम् अरुणामोदिन्याम्।

यथा दीपशिखया नीराजनम् इति कैवल्याश्रमकृतायां सौभाग्यवर्धिन्याम्।

प्रदीपस्य ज्वालाः शिखाः इति महादेवकृतायां तात्पर्यदीपिकायाम्।

ज्वालाभिः- कान्तिभिः इति गौरीकान्तसार्वभौमभट्टाचार्यकृतायाम् आनन्दलहर्याम्।

  

ज्वालाभिः इत्यस्य कान्तिभिः / दीपार्चिर्भिः इत्यपि अर्थकरणं शक्यते इति एताभिः व्याख्यापङ्क्तिभिः स्फुटम्। अत्र कोशप्रमाणं वर्तते वा ?  

  





> To view this discussion on the web visit > [https://groups.google.com/d/msgid/samskrita/CAATwsQAZYo%2Bgzvr4FNU3r5mkAeeNv9-rJemym370QaSS%3DGuSYw%40mail.gmail.com](https://groups.google.com/d/msgid/samskrita/CAATwsQAZYo%2Bgzvr4FNU3r5mkAeeNv9-rJemym370QaSS%3DGuSYw%40mail.gmail.com?utm_medium=email&utm_source=footer).  

