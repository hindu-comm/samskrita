+++
title = "000 Jagannatha S"

+++
[[Jagannatha S	2020-04-11, 11:34:12 [Source](https://groups.google.com/g/samskrita/c/fTR2CEEBv04)]]



व्युत्पत्तिदृष्ट्या वैसादृश्यवन्तोsपि,अर्थदृष्ट्या परस्परेण उपसर्पन्तः शब्दाः पर्यायशब्दाः- यथा- सुवर्णं,भावना, आढकी,गृहं, वस्त्रं, कनकं,
सूर्यः, हस्तः, मूषिकः, शाखा,भानुः, पत्रं, कमलं, सागरः,तण्डुलः, जपः, व्याघ्रः,सौधः, कुशेशयम्, इत्यादिषु शब्देषु सूर्यः-भानुः, कनकं-सुवर्णं, कमलं-कुशेशयम् ; इत्येते शब्दाः अर्थदृष्ट्या परस्परेण समीपम् उपविशन्ति। तस्मात् ते मिथः पर्यायाः।

उदाहृतेषु शब्देषु अपरे न पर्यायशब्दाः अर्थदृष्ट्या दूरगामित्वात्तेषाम् ।

ये विज्ञाः - \`\`कस्यामपि भाषायां वास्तविकाः पर्यायशब्दाः कथमपि न सम्भवन्ति ’’ इति प्रतिपादयन्ति, तेषां तथा प्रतिपादनस्य हेतुः शब्दव्युत्पत्तिवैसादृश्यमेव।

समानार्थकानां शब्दानां कथा तु भिन्ना। \`\`समानार्थकाः शब्दा एव न सन्ति’’
इति यदुच्यते कैश्चित् तद् रभसात्। एकस्यामेव भाषायाम् विभिन्नेषु देशभागेषु एकस्यैव वस्तुनः/प्राणिनः विभिन्नानाम् अभिधानानाम् / संज्ञानामुपलब्धेः।

यथा-कर्णाटके बहुषु भागेषु **\`\`तरकारी’’** इति यदुच्यते तदेव केषुचन भागेषु **\`\`हसिरुवाणी’’** इति संज्ञितम्। **\`\`अळिलु’’** इति अभिधीयमानः प्राणी **\`\`इणचि’’** इति कुत्रचित्।

एकस्या एव भाषायाः शब्देषु वाक्येषु च प्रान्तीया ये व्यत्ययाः ते सर्वेsपि समानार्थकत्वकुक्षौ प्रविष्टा एव।

  

संस्कृतभाषायां ये पर्यायकोषा उपलभ्यन्ते तेषु पर्यायाः समानार्थकाश्च शब्दा व्यामिश्रिता इव।

  

अस्मिन् विषये वैयाकरणैस्तथा आधुनिकैर्भाषाविज्ञानिभिः किमुच्यत इति जिज्ञासे ।

