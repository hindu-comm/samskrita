+++
title = "000 Jagannatha S"

+++
[[Jagannatha S	2020-02-10, 21:21:48 [Source](https://groups.google.com/g/samskrita/c/gZMt2FL7MF0)]]



  
 नमस्कारं विदधानस्य जनस्य पुरस्ताद् एकस्याः व्यक्तेः सत्त्वे \`नमस्ते ' इति प्रयोगः, द्वयोः व्यक्त्योः सत्त्वे \`नमो वाम् ' इति प्रयोगः, द्व्यधिकानां च व्यक्तीनांसत्त्वे \`नमो वः' इति च प्रयोगः \| नमस्कारस्य कर्तुरग्रे द्वयोः व्यक्त्योरथवा द्व्यधिकानां च व्यक्तीनामुपस्थितावपि तस्य जनस्य मुखादकस्मान्निस्सरन् \`नमस्ते' इति प्रयोगो जात्येकवचनवानिति समर्थनीयः \| यथा \`चक्षुषा पश्यति' इत्यस्य वाक्यस्य \`चक्षुर्भ्यां पश्यति ' इत्येवार्थः, यथा वा \`पादेन चलति ' इत्यस्य वाक्यस्य \`पादाभ्यां चलति' इत्येवार्थः \| \`नमस्ते' इत्यस्य वाक्यस्य -१. नमस्तुभ्यमिति, २.नमो युवाभ्यां/वाम् इति अथवा ३.नमो युष्मभ्यं/वः इति च प्रकरणवशात् त्रयोऽर्था इति मामकीना मतिः\| कथं वात्र मान्या मन्यन्ते \|  

