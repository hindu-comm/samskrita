+++
title = "005 Sunder Hattangadi"

+++
[[Sunder Hattangadi	2020-02-27, 10:29:36 [Source](https://groups.google.com/g/samskrita/c/Ds3U46T0F9Y)]]



On Wednesday, February 26, 2020, 06:22:53 PM CST, G S S Murthy \<[murt...@gmail.com]()\>  

  

But the picture is too drab to do justice to the magnificent description of the original.

Thanks and regards,

Murthy

  

  

[महाभारत - पर्व 11. स्त्रीपर्व - Mahabharata - Southern Recension - Kumbhaghonam Edition - Sanskrit Documents](https://sanskritdocuments.org/mirrors/mahabharata/mbhK/mahabharata-k-11-sa.html)  

  

[](https://sanskritdocuments.org/mirrors/mahabharata/mbhK/mahabharata-k-11-sa.html)

[TABLE]

**  
**

**  
**

**  
**

**  
**

**11.5. अध्यायः 005**

**विदुरेण धृतराष्ट्रं प्रति उत्तराध्याये वक्ष्यमाणसंसारादीनां कान्तारादित्वेन रूपणम्॥ 1 ॥**

**  
**

**धृतराष्ट्र उवाच। 11-5-0x(5320)**

**यदिदं धर्मगहनं बुद्ध्या समनुबुध्यते।**

**एतद्विस्तरतः सर्वं बुद्धिमार्गं प्रशंस मे॥ 11-5-1(64905)**

**  
**

**विदुर उवाच। 11-5-2x(5321)**

**अत्र ते सर्वयिष्यामि नमस्कृत्वा स्वयम्भुवे।**

**यथा संसारगहनं वदन्ति परमर्षयः॥ 11-5-2(64906)**

**कश्चिन्महति कान्तारे वर्तमानो द्विजः किल॥**

**महद्दुर्गमनुप्राप्तो वनं क्रव्यादसङ्कुलम्॥ 11-5-3(64907)**

**सिंहव्याघ्रगजर्क्षौघैरतिघोरमहास्वनैः।**

**पिशितादैरतिभयैर्महोग्राकृतिभिस्तथा॥ 11-5-4(64908)**

**समन्तात्सम्परिक्षिप्तं यस्माद्द्रष्टुर्महद्भयम्।**

**तदस्य दृष्ट्वा हृदयमुद्वेगमगमत्परम्॥ 11-5-5(64909)**

**अभ्युच्छ्रयन्ति रमाणि विक्रियाश्च परन्तप।**

**स तद्वनं व्यनुसरन्सम्प्रधावन्नितस्ततः॥ 11-5-6(64910)**

**वीक्षमाणो दिशः सर्वाः शरणं क्व भवेदिति।**

**स तेषां नाशमन्विच्छन्प्रद्रुतो भयपीडितः।**

**न च निर्याति वै दूरं न वा तैर्विप्रयुज्यते॥ 11-5-7(64911)**

**अथापश्यद्वनं गूढं समन्ताद्वागुरावृतम्।**

**बाहुभ्यां सम्परिष्वक्तः स्त्रिया परमघोरया॥ 11-5-8(64912)**

**पञ्चशीर्षधरैर्नागैः शैलैरिव समुन्नतैः।**

**नभःस्पृशैर्महावृक्षैः परिक्षिप्तं महावनम्॥ 11-5-9(64913)**

**वनमध्ये च तत्राभूदुदपानः समावृतः।**

**वल्लीभिस्तृणनद्धाभिर्गूढाभिरभिसंवृतः॥ 11-5-10(64914)**

**पपात स द्विजस्तत्र निगूढे सलिलाशये।**

**विलग्नश्चाभवत्तस्मिँल्लतासन्तानसङ्कुले॥ 11-5-11(64915)**

**पनसस्य यथा जातं वृन्तबद्धं महाफलम्।**

**स तथा लम्बते तत्र ह्यूर्ध्वपादो ह्यधः शिराः॥ 11-5-12(64916)**

**अथ तत्रापि चान्योऽस्य भूयो जात उपद्रवः।**

**कूपमध्ये महानागमपश्यत महाबलम्॥ 11-5-13(64917)**

**कूपपीनाहवेलायामपश्यत् महागजम्॥ 11-5-14(64918)**

**षड्वक्त्रं कृष्णशबलं द्विषट्कपदचारिणम्।**

**क्रमेण परिसर्पन्तं वल्लीवृक्षसमावृतम्॥ 11-5-15(64919)**

**तस्य शाखाप्रशाखासु वृक्षशाखावलम्बिनः।**

**नानारूपा मधुकरा घोररूपा भयावहाः॥ 11-5-16(64920)**

**आसते मधु संवृत्य पूर्वमेव निकेतजाः।**

**भूयोभूयः समीहन्ते मधूनि भरतर्षभ॥ 11-5-17(64921)**

**स्वादनीयानि भूतानां यैर्बालो न वितृप्यते।**

**तेषां मधूनां बहुधा धारा प्रस्रवते तदा॥ 11-5-18(64922)**

**आलम्बमानः स पुमान्धारां पिबति सर्वदा।**

**न चास्य तृष्णा विरता पिबमानस्य सङ्कटे॥ 11-5-19(64923)**

**अभीप्सति च तां नित्यमतृप्तः स पुनः पुनः।**

**न चास्य जीविते राजन्निर्वेदः समजायत॥ 11-5-20(64924)**

**तत्रैव च मनुष्यस्य जीविताशा प्रतिष्ठिता।**

**कृष्णाः श्वेताश्च तं वृक्षं निकृन्तन्ति स्म मूषिकाः॥ 11-5-21(64925)**

**व्यालैश्च तद्वनं दुर्गं स्त्रिया च परमोग्रया।**

**कूपाधस्ताच्च नागेन पीनाहे कुञ्जरेण च॥ 11-5-22(64926)**

**वृक्षप्रपाताच्च भयं मूषिकेभ्यश्च पञ्चमम्।**

**मधुलोभान्मधुकरैः षष्ठमाहुर्महद्भयम्॥ 11-5-23(64927)**

**एवं स वसते तत्र क्षिप्तः संसारसागरे।**

**न चैव जीविताशायां निर्वेदमुपगच्छति॥ ॥ 11-5-24(64928)**

**  
**

**इति श्रीमन्महाभारते स्त्रीपर्वणि जलप्रदानिकपर्वणि पञ्चमोऽध्यायः॥ 5 ॥**

**  
**

## 11.6. अध्यायः 006

#### Mahabharata - Strii Parva - Chapter Topics

**पूर्वाध्याये कान्तारादित्वेन रूपितानां संसारादीनां स्वस्वशब्दैः प्रतिपादनम्॥ 1 ॥**

#### Mahabharata - Strii Parva - Chapter Text

**11-6-0****(64929)** **धृतराष्ट्र उवाच। 11-6-0x(5322) अहो खलु महद्दुःखं कृच्छ्रवासं वसत्यसौ। कथं तस्य रतिस्तत्र तुष्टिर्वा वदतां वर॥ 11-6-1****(64930)** **स देशः क्वनु यत्रासौ वसते धर्मसङ्कटे। कथं वा स विमुच्येत नरस्तस्मान्महाभयात्॥ 11-6-2****(64931)** **एतन्मे सर्वमाचक्ष्व साधु चेष्टामहे तदा। कृपा मे महती जाता तस्याभ्युद्धरणेन हि॥ 11-6-3**

**  
****(64932)** **विदुर उवाच। 11-6-4x(5323) उपाख्यानमिदं राजन्मोक्षविद्भिरुदाहृतम्। सुगतिं विन्दते येन परलोकेषु मानवः॥ 11-6-4****(64933)** **उच्यते यत्तु कान्तारं महासंसार एव सः। वनं दुर्गं हि यच्चैतत्संसारगहनं हि तत्॥ 11-6-5****(64934)** **ये च ते कथिता व्याला व्याधयस्ते प्रकीर्तिताः॥ 11-6-6****(64935)** **या सा नारी बृहत्काया अध्यतिष्ठत तत्र वै। तामाहुस्तु जरां प्राज्ञा रूपवर्णविनाशिनीम्॥ 11-6-7****(64936)** **स यस्तु कूपो नृपते स तु देहः शरीरिणाम्। यस्तत्र वसतेऽधस्तान्महाहिः काल एव सः। अन्तकः सर्वभूतानां देहिनां प्राणाहार्यसौ॥ 11-6-8****(64937)** **कूपमध्ये च या जाता वल्ली यत्र स मानवः। प्रोतो ययाऽभवल्लग्नो जीविताशा शरीरिणाम्॥ 11-6-9****(64938)** **स यस्तु कूपपीनाहे तं वृक्षं परिसर्पति। षड्वक्त्रः कुञ्जरो राजन्स तु संवत्सरः स्मृतः॥ 11-6-10****(64939)** **मुखानि ऋतवो मासाः पादा द्वादशा कीर्तिताः। ये तु वृंक्षं निकृन्तन्ति मूषिकाः पन्नगास्तथा॥ 11-6-11****(64940)** **रात्र्यहानि तु तान्याहुर्भूतानां परिचिन्तकाः। ये ते मधुकरास्तत्र कामास्ते परिकीर्तिताः॥ 11-6-12****(64941)** **यास्तु ता बहुशो धाराः स्रवन्ति मधुनिस्रवम्। तांस्तु कामरसान्विन्द्याद्यत्र सज्जन्ति मानवाः॥ 11-6-13****(64942)** **एवं संसारचक्रस्य परिवृत्तिं विदुर्बुधाः। येन संसारचक्रस्य पाशांश्छिन्दन्ति सर्वथा॥ ॥ 11-6-14****(64943)** **इति श्रीमन्महाभारते स्त्रीपर्वणि जलप्रदानिकपर्वणि पञ्चमोऽध्यायः॥ 5 ॥**

#### Mahabharata - Strii Parva - Chapter Footnotes

**11-6-4 उपमानमिदं राजन्निति झ.पाठः॥ 11-6-6 षष्ठोऽध्यायः॥**

  

