+++
title = "000 Manish Godara (मनीष गोदारा)"

+++
[[Manish Godara (मनीष गोदारा)	2016-01-05, 08:07:45 [Source](https://groups.google.com/g/samskrita/c/_DdMfIKBMiU)]]



नमांसि।

*  
*

महाभारतेअरण्यकाण्डे ४९ अध्याये १४ श्लोके 'धार्तराष्ट्रान् निहन्महि' इति प्रयोगः ।

निहन्महि इत्यस्य व्युत्पतिविषये संशयः । कथं सिध्यति ? हन् परस्मैपदिधातुः । आङ्योगे आत्मनेपदित्वम् ( आङो यमहनः) किन्तु न तथा नि इति उपसर्गयुक्तस्य धातोः । ततः अदादिगणीयानां विधिलिङ् प्रत्ययः तु भवेत् ईमहि इति (सीयुट् आगमात्) । अजादि किति प्रत्यये सति हनः अकारलोपो भूत्वा हकारस्य घकारादेशः (नकारे परे) - तस्मात् निघ्नीमहि इति रूपं स्यात् (आत्मनेपदित्वं सिद्धं चेत्) । किम् इदं समीचीनम् ? अतः निहन्महि इति कथम् ?

  

अन्यच्च, अन्ये ग्रन्थेषु निहन्ति इति रूपं दॄष्टम् । (विषं निहन्ति भोक्तारम् इति विवेकचूडामणौ) ।

बृहद्धातुकुसुमाकरेअपि परस्मैपदिधातुः इति सूचितम् । (आङ् योगे तु आत्मनेपदी इत्यपि सूचितम्)

  

धन्यवादः। मनीषः ॥

  

  

