+++
title = "000 mukesh patel"

+++
[[mukesh patel	2016-01-08, 21:19:48 [Source](https://groups.google.com/g/samskrita/c/_7axCFTGy_8)]]



नूपुर  
नूपुर/ नूपुरं नूपुरं, पुं, क्ली,  
(नू + क्विप् ।  
नुवि पुरति इति ।  
पुरअग्रगमने +“ इगुपधेति ।”  
३॰ १॰ १३५॰ इतिकः ।)  
स्वनामख्यातपादभूषणम् ।  
नेपुर इतिभाषा ।  
तत्पर्य्यायः ।  
पादाङ्गदम् २ तुला-कोटिः ३ मञ्जीरः ४ हंसकः ५ पादकटकः ६॰इत्यमरः ॥  
पदाङ्गदम् ७॰ इति शब्दरत्नावली ॥

(यथा, मार्कण्डेये ।  
८२॰ २५॰“ नूपुरौ विमलौ तद्वद्ग्रैवेयकमनुत्तमम् ॥”  
“ गुणवानपि मौखर्य्यात् पादे लुठति नूपुरः ।  
हारस्तु मूकभावेन कण्टवल्लभतां गतः ॥  
इत्युद्भटः ॥)

  
प्रश्न: एवम्  
अत्र नू किमस्ति?  
कथम् तत्र क्विप् ?  
तथा च तत्र पुरधातुः कथम् आगत:?

इति जिज्ञासा।

