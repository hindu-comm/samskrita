+++
title = "002 Nityanand Misra"

+++
[[Nityanand Misra	2016-05-07, 10:58:54 [Source](https://groups.google.com/g/samskrita/c/kCZhhuuOUwg)]]



  
  
On Monday, 2 May 2016 22:56:42 UTC+5:30, Nityanand Misra wrote:

> 
> > 
> >   
> > 
> > 
> >   
> > 
> > 
> > Here is the link to my interview on Vārtāvalī (Sanskrit with Hindi > subtitles). Please share with those who may be interested. >
> 
> > 
> > [  
> ](http://goog_427947333) >
> 
> > 
> > <https://www.youtube.com/watch?v=cvC5Itp01UI#t=8m00s>  
> > 
> > 
> >   
> > 
> > 
> >   
> > 
> > 

  

  

DD News has uploaded another YouTube video which has just the Trijya part of the episode on April 30. Here it is again:<https://www.youtube.com/watch?v=ihMbdjIRjOA>

  

Here is the transcript of the feature and the interview (please excuse any typos).

  

ना.द.मि.–Narayan Dutt Mishra, the host  

नि.मि.–Nityanand Misra  

आर्थिकराजधान्यां मुम्बय्यां‘सिटीग्रुप्’-इत्याख्यवाणिज्यिकसमवायस्य निवेशबैङ्के‘उपाध्यक्ष’पदवीं समलङ्कुर्वाणः साङ्ख्यिकीविश्लेषकः नित्यानन्दमिश्रः नूनमेव विशिष्टं व्यक्तित्वं धत्ते। प्रविधिक्षेत्रतः स्नातकः, ‘आई.आई.एम्.’इति‘भारतीयप्रबन्धनसंस्थानम् बेङ्गलूरु’ इत्यतः स्नातकोत्तरो हि आर्थिकजगति प्रसिद्धेषु ‘गोल्डमॅन्सॅक्स्’-‘मॉर्गनस्टॅन्ली’-‘सिटीग्रुप्’हॉङ्कॉङ्-भारतादिषु विगताष्टवर्षेभ्यः कार्यरतः तथाऽपि भारतीयसंस्कृतिमनुरक्तः संस्कृतज्ञाननिधिना युञ्जानः असौ विविधविद्यासमुपासकोऽपि।

स्वामिरामभद्राचार्यस्य शिष्यो हि अयं यथाकालं विविधसंस्कृतपुस्तकानां सम्पादनम्,अनुवादम्,अक्षरसंयोजनादिकञ्च विदधानः संस्कृतक्षेत्रेऽपि विश्रूयते। संस्कृतानुरागिणो नित्यानन्दवर्यस्य निरामयप्रकाशनसम्बद्धत्वं प्रविधिक्षेत्रीयं पाटवञ्च सविशेषम्। विविधक्षेत्रीयसंस्थानेभ्यः समधीताः अपि विना उपाधिना भारतस्य प्राणभूतां संस्कृतिमनुसृत्य संस्कृतभाषाम् अपि सारल्येन अवबोद्धुम्,भाषितुम्,वैदुष्येण चापि युक्ताः भवितुं शक्नुवन्ति इत्येतदर्थं नित्यानन्दमिश्रवर्य्यस्य व्यक्तित्वम् आदर्शभूतम्।

ना.द.मि.–महोदय, वार्तावलीपक्षतः भवतः स्वागतम्।

नि.मि.–मोमुद्येऽहम्।

ना.द.मि.–संस्कृतस्य कीदृशैः वैशिष्ट्यैः प्रभावितः भवान् स्वीयरुचिं संस्कृतं प्रति वर्धितवान्?

नि.मि.–सन्ति विविधानि वैशिष्ट्यानि। तेषु मुख्यमस्ति संस्कृतस्य वैज्ञानिकसंरचनम्। यथा संस्कृतस्य वर्णमालाक्रमोऽपि वैज्ञानिकः। तस्मादपि वैज्ञानिकतरो वर्तते संस्कृतव्याकरणस्य शिवसूत्रक्रमः,यमधिकृत्य जर्मनीस्थया वीब्कापीटर्सन्-महोदयया महदनुसन्धानं कृतम्। एवमेव संस्कृतस्य वर्णशास्त्रं ... व्युत्पत्तिशास्त्रं छन्दःशास्त्रं व्याकरणशास्त्रम् – एतानि सर्वाण्यपि अत्यन्तवैज्ञानिकानि। संस्कृतस्य शब्दानां रूपसिद्धिस्तु बीजगणितस्य समीकरणानां सिद्धिरेव। अतो हेतोः संस्कृते संस्कृतव्याकरणे च मम महती रुचिः। वस्तुतस्तु‘सर्वं खल्विदं गणितम्’।

ना.द.मि.–कार्यक्षेत्रीयभिन्नपरिस्थित्यासन्नोऽपि भवान् संस्कृताध्ययनदिशि कथं ... तत्र स्वीयं समायोजनं स्थापयति?

नि.मि.–\[सहासम्\] अस्म्यहमेकस्मिन्निवेशबैङ्के लब्धजीविकः साङ्ख्यिकीविशेषज्ञः। यद्यप्येतस्यां स्थित्याम् ... अवकाशस्तु दुर्लभ एव, तथाऽपि संस्कृतस्य कृते येन केन प्रकारेण ब्राह्ममुहूर्ते,निशीथे,शनिरविवासरयोश्च यथासम्भवम् अवकाशम् अर्जामि।‘अध्यात्मरामयणेऽपाणिनीयप्रयोगाणां विमर्शः’इत्याख्यस्य स्वामिरामभद्राचर्यकृतग्रन्थस्य चतुःशताधिकपृष्ठेषु सहस्राधिकटिप्पणीभिः निःशेषं सम्पादनं मया एकेन वर्षेण प्रतिदिनं ब्राह्ममुहूर्त एवोत्थाय विहितम्। वस्तुतस्तु संस्कृताध्ययनं मम व्यसनम्।

ना.द.मि.–‘किण्डल्’मुद्रणालयादिप्रविधिदिशायां भवतः संलग्नता अपि वर्तते, सा संलग्नता कीदृशी?

नि.मि.–‘लेटेक्’इतितन्त्रांशेन मया अनेकेषां संस्कृतपुस्तकानाम् अक्षरसंयोजनम् अक्रियत क्रियते च करिष्यते चापि। किण्डलैण्ड्रौइडित्याद्युपकरणेषु संस्कृतपुस्तकानां प्रकाशने यत्नरतोऽस्म्यहमधुना। अपि च,मम ... मदीयमित्रेण सुधीरकुडुचकरेण सह निर्णय-सागर-मुद्रणालयस्य मुद्रणलिपेः पुनर्भवाय च प्रयते। भवान् जानात्येव, निर्णयसागरमुद्रणालयो यो विंशशताब्द्याः पूर्वार्द्धे संस्कृतप्रकाशने किमप्यद्भुतं कार्यं व्यदधात्।

ना.द.मि.–‘किण्डल्’ ... वर्तते ‘किण्डल्’तन्त्रम्। तत्र ... ‘किण्डल्’तन्त्रद्वारा संस्कृतविषयकाध्ययनस्य विषये कियत्साफल्यं भवताऽनुमीयते?

नि.मि.–विश्वस्मिन् विश्वे मुख्यासु भाषासु ‘ईबुक्’द्वारा नानाविषयाणामध्ययनं वर्धत एव। संस्कृतेऽपि भविष्यति। संस्कृतपुस्तकप्रकाशने ... सर्वपुस्तकप्रकाशने ‘economy of scale’ इति सिद्धान्तः प्रवर्तते। बहूनां प्रकाशितचराणां संस्कृतपुस्तकानां पुनर्मुद्रणं वाणिज्यदृष्ट्या न सम्भवम्। एवमेव बहूनाम् अप्रकाशितानां संस्कृतपाण्डुलिपीनामपि मुद्रणं पुस्तकवर्ष्मसु न व्यावहारिकम्। परन्तु ‘ईबुक्’प्रकाशने नास्ति तादृशो गतिरोधः। यद्येतादृशा ग्रन्थाः किण्डलैण्ड्रौइडित्याद्युपकरणेषु लभ्येरन् तर्हि ‘ईबुक्’द्वारा संस्कृतविषयकाध्ययनमवश्यमेव साफल्यं व्रजिष्यति।

ना.द.मि.–वस्तुतः ... विविधसामाजिकसञ्चारमाध्यमैः अपि संस्कृतं तत्र प्रवर्ध्यते इदानीम्। इदानीं कथं प्रवर्धमानं स्यात् इतोऽपि?

नि.मि.–सूचनायुगेऽस्मिन् सामाजिकसञ्चारमाध्यमैः सर्वेऽपि संस्कृतप्रिया जना यथारुचि लेखान् ध्वनिमुद्रणानि चित्राणि चलच्चित्राणि च प्राप्तुं प्रकाशयितुं च शक्नुवन्तः \[जाताः\]। अतः एव सर्वेऽपि संस्कृतपण्डिताः संस्कृतच्छात्राश्च विविधसामाजिकसञ्चारमाध्यमेषु यथा ‘भारतीयविद्वत्परिषदा’दि-‘ईमेल्’समूहेषु ‘फ़ेस्बुक्’-‘ट्विटर्’-‘वाट्सॅप्’-‘यूट्यूब्’-संस्कृत-‘विकीपीडिया’दि-माध्यमेषु च सक्रिया भवन्तु। तेषां प्रयासैः संस्कृतस्य संवर्धनं भविष्यति इति मे द्रढीयान् विश्वासः।

ना.द.मि.–महोदय, अत्रागत्य साक्षात्कारं प्रदातुं सौभाग्यवर्धनाय अस्माकं बहवो धन्यवादाः भवत्कृते।

नि.मि.–ममापि महान् परितोषः जातः।

  

