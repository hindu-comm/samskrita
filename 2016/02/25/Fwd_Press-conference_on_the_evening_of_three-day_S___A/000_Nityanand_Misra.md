+++
title = "000 Nityanand Misra"

+++
[[Nityanand Misra	2016-02-25, 05:43:42 [Source](https://groups.google.com/g/samskrita/c/_A5JF8eOUuU)]]



Circulating on the request of Dr. Baldevanand Sagar.

  

-- Forwarded message ----------

  
  

**मान्याः,**

**नमोनमः \| भारतीय-संस्कृत-पत्रकार-सङ्घः सचित्रां संस्कृत-वार्त्तामिमां प्रकाशनार्थं/प्रसारणार्थं प्रेषयति सादरम् .....**

**-------------- ---------- -------------**

**राष्ट्रिय-संस्कृत-संस्थानस्य त्रयोदशः, त्रिदिवसात्मकः संस्कृत-नाट्य-महोत्सवः अद्य नवदिल्ल्यां महता समारम्भेण आरब्धः \| अशेषदेशस्य विभिन्नेषु राज्येषु व्यापृतैः एकादश-परिसरैः संयुतोऽयं राष्ट्रिय-मूल्याङ्कन-प्रत्यायन-परिषदा 'ए'-श्रेण्या प्रत्यायितः मानित-विश्वविद्यालयः प्रतिवर्षं****संस्कृत-नाट्य-महोत्सवम् आयोजयति यो हि अन्तःपरिसरीय-संस्कृत-नाट्य-स्पर्धात्वेन छात्रेषु अतितरां प्रियोsस्ति \|नाना-परिसरीयाः ज्येष्ठाः कनिष्ठाश्च छात्राः छात्र्यश्च रङ्गकर्मणि सोत्साहं सहभागित्वम् आवहन्ति- इति नूनं संस्कृत-वाङ्मयस्य कृते संस्कृत-नाट्य-शास्त्रीय-परम्पराणां कृते च शुभसङ्केतत्वेन परिगणयितुं शक्यते \| अद्य उद्घाटनानुवर्ती पूर्वरङ्गः अतितरां रमणीयः नयनानन्द-दायकः सहृदयावर्जकश्च सिद्धः \| अद्य प्रदर्शितेषु प्रहसनेषु जम्मू-कश्मीरस्थस्य श्रीरणवीरपरिसरस्य "लटकमेलकम्", त्रिपुराराज्यीय-  अगरतलास्थस्य एकलव्य-परिसरस्य "वञ्चक-पञ्चकम्", हिमाचलप्रदेशस्य बलाहरस्थस्य श्रीवेदव्यासस्य "कुहनाभैक्षवम्" चान्यतमानि सन्ति \|ऐषमःसंस्कृत-नाट्य-महोत्सवस्य विषयोsस्ति - प्रहसनम् \| श्वः परश्वश्च अपराणि अष्टौ प्रहसनानि अत्र प्रदर्शयिष्यन्ते \| पूर्वेद्युः \[ २३-फेब्रुआरि-दिने\]संस्कृत-नाट्य-महोत्सव-विषयकं वार्त्ताहर-सम्मेलनं सुख्याते "प्रेस-क्लब"- इति स्थले सम्पन्नम् \| अत्र वार्ताहरान् सम्बोधयन् संस्थानस्य कुलपतिः आचार्यः परमेश्वर-नारायण-शास्त्री संस्कृतस्य प्रचार-प्रसारार्थं विधीयमानानि कार्याणि विस्तरेण विशदीकृतवान् \|....**

**                   ...  बलदेवानन्द-सागरः **

  

