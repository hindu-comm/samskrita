+++
title = "000 P.K.Ramakrishnan"

+++
[[P.K.Ramakrishnan	2016-07-19, 18:38:50 [Source](https://groups.google.com/g/samskrita/c/cpv_pTZKh-Q)]]



  

ततः सुरगणाः सर्वे पितामहपुरोगमाः \|  
विश्वामित्रं महात्मानं वाक्यं मधुरमब्रुवन् \|\| १०\|\|

ब्रह्मर्षे स्वागतं तेऽस्तु तपसा स्म सुतोषिताः \|  
ब्राह्मण्यं तपसोग्रेण प्राप्तवानसि कौशिक \|\| ११\|\|

दीर्घमायुश्च ते ब्रह्मन्ददामि समरुद्गणः \|  
स्वस्ति प्राप्नुहि भद्रं ते गच्छ सौम्य यथासुखम् \|\| १२\|\|

पितामहवचः श्रुत्वा सर्वेषां च दिवौकसाम् \|  
कृत्वा प्रणामं मुदितो व्याजहार महामुनिः \|\| १३\|\|

ब्राह्मण्यं यदि मे प्राप्तं दीर्घमायुस्तथैव च \|  
ओङ्कारोऽथ वषट्कारो वेदाश्च वरयन्तु माम् \|\| १४\|\|

क्षत्रवेदविदां श्रेष्ठो ब्रह्मवेदविदाम् अपि \|  
ब्रह्मपुत्रो वसिष्ठो मामेवं वदतु देवताः \|  
यद्ययं परमः कामः कृतो यान्तु सुरर्षभाः \|\| १५\|\|

ततः प्रसादितो देवैर्वसिष्ठो जपतां वरः \|  
सख्यं चकार ब्रह्मर्षिरेवमस्त्विति चाब्रवीत् \|\| १६\|\|

ब्रह्मर्षित्वं न सन्देहः सर्वं सम्पत्स्यते तव \|  
इत्युक्त्वा देवताश्चापि सर्वा जग्मुर्यथागतम् \|\| १७\|\|

विश्वामित्रोऽपि धर्मात्मा लब्ध्वा ब्राह्मण्यमुत्तमम् \|  
पूजयामास ब्रह्मर्षिं वसिष्ठं जपतां वरम् \|\| १८\|\|

  

  

Even after Brahma proclaimed Viswamitra as Brahmarshi, he wanted that he should be proclaimed so by Vasishta.

Then Vasishtha proclaimed Viswamaitra as Brahmarshi.

  

  

  

  

  

  

  

  

  

  

  

  

  

